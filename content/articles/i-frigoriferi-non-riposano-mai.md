---
title: "I frigoriferi non riposano mai"
date: 2023-09-05
## below are user-defined parameters (lower case keys recommended)
summary: |
  Avendo basse potenze, i frigoriferi consumano energia lentamente... ma ininterrottamente! E questo li rende i principali energivori casalinghi, specialmente in estate, quando consumano fino al 30% in più rispetto all'inverno...
cover_image: # optional
   src: assets/post-img/fridge-3475996_1280_vsxwb0
#   caption: "caption string"
classes:
  - kWh
tags:
  - estate
  - casa
  - energia
---

Siamo giunti verso la fine di un'altra estate da record. Le conseguenze dell'innalzamento delle temperature sono ormai evidenti anche ai più scettici e sono molteplici gli ambiti in cui se ne manifestano gli effetti. 

In questa pillola ne scegliamo uno che potrebbe passare inosservato: la differenza di consumo dei frigoriferi tra estate ed inverno.

I frigoriferi generalmente hanno in media un consumo modesto, tra i 100W e 240W (frigoriferi di classe A e B) ma, **a differenza degli altri elettrodomestici più comuni, lavorano costantemente**: 24 ore al giorno e 365 giorni l'anno[^*]

Frigoriferi più datati, oltre ad avere motori meno efficienti possono avere guarnizioni logorate e quindi perdite che tendono a fare lavorare per più ore al giorno il frigorifero, aumentandone i consumi.

Un altro fattore (banale tanto quanto determinante al fine dei consumi) è la **temperatura della stanza** in cui il frigorifero opera: in estate infatti il consumo è di norma ben più alto rispetto a quello invernale. Di quanto? Le nostre stime e rilevamenti, che trovano riscontro in varie ricerche fatte \[[1](https://www.quora.com/Do-refrigerators-consume-more-power-in-the-summer-than-the-winter)\], \[[2](https://www.casacondominio.net/caldo-si-impennano-consumi-del-frigo/#:~:text=Per%20mantenere%20i%20cibi%20freschi,pi%C3%B9%20nei%20tre%20mesi%20estivi.)\], attestano questo **incremento in circa il 30%!**

Nelle seguenti immagini, ricavate dalla APP di monitoraggio di un impianto fotovoltaico domestico, si possono vedere i consumi relativi ai mesi di Luglio 23 e Dicembre 2022 di una abitazione del nord Italia nei periodi di non occupazione, ma con un frigorifero combinato ed un congelatore a pozzetto in funzione.

{{< cloudinary_img src="assets/post-img/frigo1_teir5p" >}}

Le linee Blu, che corrispondono al consumo giornaliero, indicano a Luglio un consumo di ca. 5kWh al giorno. Nel mese di Dicembre 2022, nei giorni di non occupazione (tra il 14 e il 18 Dicembre), i consumi sono intorno ai 3 kWh al giorno

{{< cloudinary_img src="assets/post-img/frigo2_s5pkd0" >}}


Su [Altroconsumo](https://www.altroconsumo.it/elettrodomestici/frigoriferi/consigli/come-funziona-e-quanto-consuma-il-frigo) altri consigli utili per un approfondimento sul funzionamento e corretto utilizzo del nostro frigorifero / congelatore.

Su [energysavingtrust.org.uk](https://energysavingtrust.org.uk/top-five-energy-consuming-home-appliances/) un'interessante classifica degli elettrodomestici più energivori.

[^*]: In realtà non è propriamente vero, un frigorifero APERTO, lavorerebbe 24h al giorno a piena potenza, nella quotidianità il motore del nostro frigorifero "attacca e stacca" al raggiungimento della temperatura desiderata.


<!--
  created 2023-09-05 23:17:03.518287 +0200 CEST m=+0.032746918
-->