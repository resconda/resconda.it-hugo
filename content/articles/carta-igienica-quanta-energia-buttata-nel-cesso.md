---
title: "Carta igienica: quanta energia buttata nel cesso?"
date: 2025-04-09
tags:
- carta  
- riciclo  
- legno  
- bambù
summary: "Quanta energia serve per produrre un rotolo di carta igienica? C’è differenza tra la carta prodotta con legno “vergine”, riciclata o fatta con il bamboo? Spoiler alert: quella riciclata (questa volta) vince il confronto energetico. "
cover_image:
 src: assets/post-img/Toilet_Rolls_fl67sy
#  caption: 
classes:
- kWh
---

Continuiamo i nostri approfondimenti sui consumi energetici nei prodotti di uso quotidiano. Si stima che ogni Italiano consumi circa 70 rotoli di carta igienica ogni [anno](https://paffpaper.com/pages/impatto#:~:text=In%20Italia%2C%20si%20consumano%2010,milioni%20di%20alberi%20ogni%20anno.). Questo è probabilmente uno dei tanti argomenti di cui ci si interroga poco: cerchiamo di attribuire un numero a questo consumo.   
Useremo il metodo del Consumo Energetico Cumulativo (CED) per confrontare la carta igienica “vergine” con quella riciclata e quella da coltivazione di bambù. 

La carta igienica tradizionale è principalmente prodotta utilizzando polpa di legno vergine. Il processo di produzione prevede varie fasi più o meno energivore:

- la produzione della polpa di legno vergine [richiede](https://www.environmentalpaper.org/) circa 6,5-7 kWh / kg, necessari per abbattere gli alberi, trasportare la materia prima e trasformarla in polpa tramite processi meccanici o chimici;  
- il processo di “pulping” in cui il legno viene sminuzzato e ridotto in fibre [richiede](https://www.epa.gov/) 1,2-2,0 kWh / kg;  
- il processo di sbiancamento e raffinatura, per rendere il prodotto bianco e morbido, [richiede](https://www.energystar.gov/buildings/tools-and-resources/energy-efficiency-improvement-and-cost-saving-opportunities-pulp) circa 0,5-1,0 kWh / kg,   
- la trasformazione della polpa in fogli di carta che devono essere pressati e asciugati richiede 1,0-1,5 kWh / kg di carta.  
- Infine il taglio e avvolgimento dei rotoli di carta igienica [richiede](https://ec.europa.eu/jrc/en/research-topic/advanced-manufacturing-and-materials) circa 0,2-0,4 kWh per kg.

L’energia incorporata in un rotolo di carta igienica da legno vergine (150 g a rotolo) è quindi pari a 1,62 kWh (di cui la materia prima pesa per 1,05 kWh e le fasi di produzione per 0,57 kWh)

La carta riciclata è una scelta più sostenibile rispetto alla polpa di legno vergine. Il processo di produzione richiede meno energia, poiché si evita la raccolta e la lavorazione del legno vergine (che, come abbiamo visto, pesa per i due terzi dell’energia incorporata) ma anche alcuni dei processi di lavorazione risultano meno energeticamente dispendiosi.    
L’energia incorporata in rotolo di carta igienica da carta riciclata (sempre da 150g) è infatti pari a \~0,65 kWh, di cui 0,375 kWh per la materia prima (carta riciclata) e 0,275 kWh per le fasi di produzione, meno della metà rispetto alla carta vergine\! 

La carta in bamboo viene pubblicizzata come una alternativa più sostenibile rispetto alla carta tradizionale. Questo è parzialmente vero poiché il bambù cresce rapidamente e non richiede rimboschimento. Il valore di materia prima [risulta](https://www.rypax.com/how-does-bamboo-compare-with-virgin-wood-as-a-fiber-material-choice-for-packaging/) circa di un terzo inferiore rispetto a quella da legno vergine, oltre ad esserci anche un piccolo risparmio nella fase di sbiancamento e raffinatura.   
L’energia incorporata in rotolo di carta igienica da bambù è pari a 1,25 kWh, di cui la materia prima pesa per 0,75 kWh e le fasi di produzione per 0,5 kWh)

Sebbene il bambù abbia un consumo energetico inferiore rispetto alla carta vergine, la carta riciclata ha un costo energetico pari a circa la metà di quest’ultima\! 

Come puoi vedere qui sotto, il tuo consumo annuo di energia dedicato ad una piccola ma significativa attività quotidiana è tutt’altro che trascurabile. Nel caso di uso di carta vergine si arriva a 113,4 kWh, quasi il consumo medio di una lavatrice in un anno\!

{{< cloudinary_img src="assets/post-img/Grafico_carta_igienica_e3hi4l" caption="Consumo di energia relativa all’uso di differenti di tipi di carta igienica (kWh, 70 rotoli/anno)">}}
