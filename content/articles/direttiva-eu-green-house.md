---
## Important: If this is a draft, next line should NOT begin with #
title: "La direttiva EU “Green House”"
date: 2023-02-01
## below are user-defined parameters (lower case keys recommended)
summary: | # leave blank if no summary is provided
  Ha fatto discutere la proposta di Direttiva comunitaria cosiddetta “green house”, volta a promuovere il miglioramento dell’efficienza energetica del patrimonio abitativo europeo.
cover_image: # optional
tags:
  - green
  - UE
  - efficienza energetica
---

Ha fatto discutere la proposta di Direttiva comunitaria cosiddetta “green house”, volta a promuovere il miglioramento dell’efficienza energetica del patrimonio abitativo europeo.  
Negli ultimi anni sono stati numerosi gli interventi pubblici volti a migliorare le performances ambientali dei beni durevoli (case, automobili, etc.), il più delle volte per mezzo di (amate) agevolazioni e contributi, in altri casi tramite vincoli e divieti potenziali (ne è un esempio la proposta di direttiva in questione).  

La logica che ha orientato il legislatore (sia comunitario che nazionale) è comunque in generale sempre volta a raggiungere obiettivi di sostenibilità ambientale favorendo al contempo la produzione di beni e servizi.  
Il famoso 110% accordato a chi ristruttura la propria casa si è basato su tale approccio, così come le innumerevoli agevolazioni di cui ha beneficiato la sostituzione del parco automobilistico con veicoli a minori emissioni.  
Ma, [come abbiamo visto](/articles/veicoli-elettrici-quale-impatto-ambientale/) con l’auto elettrica, non sempre sostituire un bene a bassa efficienza energetica con uno a più alta efficienza rappresenta un vantaggio in termini ambientali: dipende dalle circostanze e sempre in relazione al fatto che ogni bene prodotto o attività realizzata ha un impatto energetico ed ambientale. 

Migliorare l’efficienza energetica di una seconda casa usata poco e magari solo in periodi dell’anno che non richiedono consistenti interventi di climatizzazione dotandola di un cappotto termico, nuovi serramenti e pompe di calore, da un punto di vista ambientale potrebbe costituire un danno netto. 

Sarebbe ora di cominciare a considerare tali aspetti nell’assumere provvedimenti in tal senso. Soprattutto se lo si vuol fare per la tutela dell’ambiente e non delle categorie produttive. 


<!--
  created 2023-02-01 15:42:54.450687 +0100 CET m=+0.022442210
-->