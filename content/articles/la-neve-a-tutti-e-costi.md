---
title: La neve a tutti E-costi
date: 2024-01-08
summary: |
  4 km di pista innevata? Fanno 1 GWh!
cover_image: # optional
  src: assets/post-img/snow-cannon-999296_1280_bpmwig
#   caption: "caption string"
classes:
- GWh
tags:
- energia
- sci
- neve
- inverno
---

Feste di Natale, periodo che per tanti coincide con la classica "settimana bianca", tradizione che però con l'avanzamento dei cambiamenti climatici sta portando sempre più "montagne verdi" e poco bianco.

Sempre più frequente è quindi l'utilizzo di cannoni sparaneve, con le solite mille variabili del caso, [LEGAMBIENTE](https://www.legambiente.it/wp-content/uploads/2021/11/Report-Nevediversa_2023.pdf) ci offre un dato energetico indicativo sulla quantità di di **ENERGIA necessaria ad innevare un metro lineare di pista (di larghezza 20m) cioè 250 kWh**.

Specifichiamo che questo dato si riferisce al totale innevamento di uno strato di 30 cm, a partire da zero, e al suo mantenimento per tutta la stagione, che incide per circa un terzo del totale.

Ciò significa che sciando lungo una pista di 4km, stiamo scivolando su circa un 1 GWh di energia.

Pare che in Italia ci siano 6.000 km di piste, di cui [circa 5.400](https://www.ildolomiti.it/montagna/2023/in-italia-6000-km-di-piste-da-sci-il-90-innevate-artificialmente-dolomiti-superski-e-unautostrada-di-neve-artificiale-da-milano-a-cosenza-e-ora-di-dire-basta) (il 90%) vengono innevate artificialmente.

In Italia si stima che per innevare tutte le nostre piste di Alpi e Appennini solo di Energia (l'acqua necessaria meriterebbe un capitolo a sé), **ci vogliono 800 GWh.**

Secondo [studi recenti](https://www.sciencedirect.com/science/article/abs/pii/S143383190470061X), inoltre, la neve artificiale, a causa della sua composizione, modifica l'ecosistema montano provocando cambiamenti strutturali nel suolo e nella flora interessata.

C'è poi la questione dei costi economici. **Innevare artificialmente [una pista di 1000 metri costa](https://www.agi.it/cronaca/news/2021-02-15/piste-sci-quanto-costa-un-chilometro-11417576/) 40-50 mila euro**: il fenomeno dell'innevamento artificiale rappresenta una delle cause che hanno determinato il lievitare dei prezzi degli skipass, ancorchè tali costi sono spesso a carico degli Enti locali: in Piemonte, ad esempio, il 60% dei costi dell'innevamento artificiale è a carico della Regione Piemonte che, come molti altri soggetti, ritiene il deterioramento ambientale un problema che deve lasciare il passo alle ragioni dell'economia e del lavoro.  
Con i dati di innevamento artificiale delle piste italiane riportati prima, parliamo di un costo complessivo di 216-270 milioni di euro.


<!--
  created 2024-01-08 13:19:28.07553 +0100 CET m=+0.045406792
-->