---
title: Presentazione del progetto Emcoin al Politecnico di Torino
date: 2023-12-06
## below are user-defined parameters (lower case keys recommended)
summary: |
  Il 29 Novembre il progetto Emcoin è stato presentato al pubblico presso l’Energy Center del Politecnico di Torino da Marcello Corongiu insieme a Angelo Tartaglia, Luca Mercalli e Maurizio Pallante.
cover_image: # optional
  src: assets/post-img/29_NOV_LOCANDINA_INTESTAZIONE_yfj94l
#   caption: "caption string"
tags:
  - emcoin
  - resconda
  - PoliTO
---

Il 29 Novembre il progetto Emcoin è stato presentato al pubblico presso l'Energy Center del Politecnico di Torino. L'occasione è stata colta per allargare la discussione al più ampio tema di cosa può fare una persona o un gruppo di persone per contribuire in modo efficace alla lotta al cambiamento climatico, considerata l'inazione a livello politico nazionale e transnazionale (si veda il post sulla COP 28). L'obiettivo che si è voluto perseguire è la diffusione della conoscenza alla base dell'agire consapevole a partire proprio dagli aspetti energetici. In particolare, il [*progetto Emcoin1*](https://emcoin.resconda.it/), realizzato con il contributo della Chiesa Valdese e grazie all'attività di ricerca svolta con il Politecnico di Torino, mira a fornire uno strumento a supporto delle scelte d'acquisto: individui e famiglie potranno infatti valutare, al momento dell'acquisto dei beni, come e in che misura contribuire al risparmio energetico (e quindi alla riduzione del proprio impatto ambientale), basandosi su dati certi e ponendosi obiettivi precisi e misurabili.

Hanno voluto contribuire all'evento, portando un loro personale contributo esponenti del mondo accademico e scienziati impegnati nella divulgazione delle tematiche ambientali e nella lotta al cambiamento climatico, quali il fisico **Angelo Tartaglia**, il climatologo **Luca Mercalli** e **Maurizio Pallante**, saggista e divulgatore, conosciuto ai più per aver portato in Italia il tema della decrescita. Sono intervenuti inoltre i professori del Politecnico di Torino **Sebastiano Foti** (Direttore del DISEG), **Caterina Mele** (componente del Green Team) ed **Alberto Poggio** (Energy Manager del Politecnico). L'evento è stato trasmesso in streaming, seguito complessivamente da circa un centinaio di persone. Per chi l'avesse perso sono disponibili gli interventi dei relatori sul canale youtube di Resconda. [Qui](https://youtube.com/playlist?list=PL40fo_I-QMPB6aCIS8Mfjsk117YKtT4Ww&si=KnQEetRmliaqBXqV) il link alla relativa playlist.

<!--
  created 2023-12-06 19:40:46.086349 +0100 CET m=+0.101937667
-->