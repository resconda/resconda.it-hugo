---
title: "Il costo del riscaldamento, quello globale."
date: 2024-11-05
tags:
- riscaldamento globale  
- lavoro  
- costo economico
# cover_image:
#  src: assets/post-img/
#  caption: 
---

Si avvicina l’inverno è un pensiero corre ai costi del riscaldamento, per quanto al momento in cui scriviamo le temperature restino stabilmente superiori rispetto alla media stagionale. Ma non è di quel costo che vogliamo parlare ma di un’altro, relativo al riscaldamento da cambiamento climatico ed al suo costo, tra gli altri, in termini di calo della produttività dovuta al caldo.  
La cosa non ci disturba, anzi, il calo della produttività significa calo della produzione e dei consumi, un effetto di retroazione negativa sul cambiamento climatico in corso dovuto essenzialmente proprio alla produzione ed ai consumi.   
Tuttavia, poiché il pensiero mainstream và spesso al costo economico della transizione “green”, considerando questo parametro come determinante nelle decisioni politiche, vogliamo sottolineare come anche il “business as usual” abbia dei costi economici.   
Al caldo si lavora meno, è non è solo un luogo comune, è un fatto: al salire della temperatura il sangue diventa liquido di raffreddamento: abbandona gli organi centrali per portarsi in zona sottocutanea (si diventa rossi per il caldo), al fine di raffreddarsi tramite la traspirazione e successivamente tornare agli organi centrali per raffreddarli a sua volta e così via. L'ossigeno al cervello si riduce e la persona perde lucidità. Parallelamente si riduce la motricità (senso di affaticamento), al fine di ridurre il surriscaldamento causato dalla contrazione muscolare. Insomma il corpo reagisce al caldo, che lo si voglia o no, e si lavora meno e peggio.   
Secondo il rapporto annuale [The Lancet countdown on health and climate Change](https://www.thelancet.com/countdown-health-climate) “*l’esposizione al calore limita la produttività del lavoro*” e l’aumento della temperatura media causata dal cambiamento climatico comporta per l’Italia una perdita economica pari a circa 4 miliardi di euro. 

E questo è solo il costo economico in termini di perdita di produttività, a cui il Report aggiunge i costi sanitari causati dal cambiamento climatico ed a cui occorre aggiungere quelli \- non considerati dal report \- relativi alle perdite della produzione agricola, alle conseguenze della siccità e degli eventi idrogeologici. E di questi se ne vedono sempre di più e più funesti, come quello che si è abbattuto in questi giorni in Spagna.   
Il fatto è che, purtroppo, eventi calamitosi e devastanti come questo (come anche la guerra), sono da molti \- troppi \- visti non come un costo economico, ma come un’opportunità…

A margine, troverete degli articoli di giornalisti in prima linea nella negazione del cambiamento climatico e/o delle sue cause antropiche (es. l’affidabile [Nicola Porro](https://www.nicolaporro.it/no-non-e-la-prima-alluvione-dana-che-travolge-valencia/)) , che insistono sul fatto che inondazioni e vittime a Valencia ci sono sempre state. Ebbene, non come questa.
    