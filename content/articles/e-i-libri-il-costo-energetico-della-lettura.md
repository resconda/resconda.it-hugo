---
title: E i libri? Il costo energetico della lettura
date: 2023-05-05
## below are user-defined parameters (lower case keys recommended)
summary: |
  Qual'è il costo energetico ("*e-costo*") di un libro stampato? Meglio leggero in versione digitale? Perché anche la cultura, l'elemento più immateriale che esiste, ha un impatto ambientale...e non trascurabile!
cover_image: # optional
  src: assets/post-img/reading-925589_640_d6vujv
#   caption: "caption string"
classes:
  - kWh
tags:
  - energia
  - libri
---

In diversi post abbiamo trattato il costo energetico dell'Information Technology, dimostrando che per quanto "intangibile", è del tutto tangibile ed importante il suo consumo di energia e conseguente impatto ambientale...

Se quindi i bit inquinano, è opportuno tornare alla carta? Meglio un caro vecchio libro, con le sue pagine da sfogliare, rispetto al web o ad un e-book?

Un foglio di carta A4, bianco, ha un contenuto di energia di 40-50 Wh.  
Un libro stampato, di 250 pagine, fa circa 10 kWh. 20 kWh, quindi, se è un tomo di 500 pagine.

Non è poco. Equivale a tenere una stufa elettrica accesa per 10 ore! Il vantaggio è tuttavia, che una volta realizzato, se non eterno, il libro ha comunque una vita molto lunga, e può essere letto innumerevoli volte,
a *e-costo* zero (salvo il consumo della luce sul comodino...)!

La visualizzazione di una pagina web su PC [e-costa 12 Wh](https://transitionnetwork.org/news/how-much-energy-do-we-use-on-the-web/)[^1].
Le 500 pagine del libro viste a PC e-costano 6 kWh. La quarta volta che viene letto a PC il suo e-costo supera quello della versione cartacea.

In sintesi: per un bel libro, che sarà letto molte volte...meglio la carta!

E l'E-book? Il contenuto energetico di un Amazon Kindle è stato [stimato](https://www.designlife-cycle.com/kindle) in in 167 kWh. Trascurando l'e-costo della sua ricarica (approssimativamente 10-20 Wh) e quello per
scaricare i libri dal cloud, significa che comincia ad essere conveniente da un punto di vista energetico quando hai letto sul Kindle almeno circa 100 libri... E considera che, in mancanza di elettricità,
quel patrimonio immenso che c'è dentro svanisce nel nulla, come non fosse mai esistito...

In definitiva: la carta ha un costo energetico molto elevato ma forse è ancora, in generale, il sistema meno energivoro di leggere. E in questo caso (solo in questo), il nostro invito non è certo a consumare meno,
anzi...

Hint: quando realizzate una pagina per il web cercate di usare un solo font...la pagina avrà un e-costo inferiore!

[^1]: Il dato ha una decina di anni. L'e-costo dell'IT si è molto
    ridotto negli ultimi anni, per cui il valore indicato potrebbe anche
    essere oggi dimezzato. Chi avesse dei dati al riguardo ce li mandi!

<!--
  created 2023-05-05 00:08:41.156428 +0200 CEST m=+0.035128042
-->