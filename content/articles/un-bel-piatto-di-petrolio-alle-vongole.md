---
title: Un bel piatto di petrolio alle vongole
date: 2024-06-07
## below are user-defined parameters (lower case keys recommended)
summary: |
  Si continua a rappresentare il mondo dell’agricoltura come il luogo della cura dell’ambiente e del rispetto per la natura ed i cicli delle stagioni. Ma senza l’uso di enormi quantità di petrolio sarebbe molto diverso da come lo conosciamo.
cover_image: # optional
  src: assets/post-img/spaghetti_neri_i2iuxx
#   caption: "caption string"
classes:
  - kWh
tags:
  - cibo
  - energia
  - petrolio
  - agricoltura
---

Secondo [*questo studio*](https://www.researchgate.net/figure/Energy-use-during-the-life-cycle-of-one-portion-of-spaghetti-In-MJ-per-portion-according_fig1_242408078/download?_tp=eyJjb250ZXh0Ijp7ImZpcnN0UGFnZSI6Il9kaXJlY3QiLCJwYWdlIjoiX2RpcmVjdCJ9fQ) una porzione di 70 grammi di spaghetti (cotti) ha un costo energetico di circa 1,1 kWh.  
Per produrre quella quantità pasta serve un decimetro quadrato di terreno coltivato a grano che, data una efficienza della fotosintesi clorofilliana pari al 1% nel trasformare l'energia solare in energia chimica, converte circa 3 kWh di radiazione solare in 30 Wh. Che significa? Significa che quando mangiamo un piatto di spaghetti l'energia che incorpora è fatta al 98% da petrolio (e altri combustibili fossili) e solo al 2% dal sole. Infatti il petrolio è necessario per dissodare i campi ed irrigarli, per seminare, arare e trebbiare il grano, serve per fertilizzare il terreno e realizzare e distribuire i pesticidi e i diserbanti, serve per confezionarlo una volta raccolto e trasportarlo per la molitura, serve per trasformarlo in farina poi per riconfezionarlo e trasportarlo al pastificio, e ancora per alimentare gli impianti che producono gli spaghetti, per realizzare il packaging e trasportarli al punto vendita, e infine a noi per andarli a comprare e cuocerli poi a casa.  
Ricorda la famosa canzone di Sergio Endrigo "ci vuole un fiore", ma con un soggetto diverso!  

L'agricoltura ci viene rappresentata come una dimensione bucolica di rispetto e cura dell'ambiente, il che probabilmente -- in una certa misura o nella percezione di chi vi opera -- è vero, ma dai campi coltivati, dai frutteti e dalle vigne, sulla nostra tavola arrivano in media sempre 98 parti di petrolio e 2 di sole.


<!--
  created 2024-06-07 19:09:51.25583 +0200 CEST m=+0.036637168
-->