---
title: Agricoltura Il Paradiso Verde
date: 2024-02-08
## below are user-defined parameters (lower case keys recommended)
summary: |
  Gli agricoltori puntano il dito contro un sistema, quello europeo, che mira a perseguire politiche di sostenibilità ambientale a danno degli agricoltori. Ma il mondo agricolo non era il luogo ideale di preservazione dell’ecosistema naturale? O no?
cover_image: # optional
  src: assets/post-img/Agricoltura_jmxkfm
#   caption: "caption string"
tags:
  - agricoltura
  - fertilizzanti
  - fonti rinnovabili
  - energia
  - cibo
---

La cronaca di questi giorni ci spinge a far giustizia di due radicati stereotipi: il primo è che l’agricoltura (rispetto all’industria) sia un luogo di maggiore equilibrio tra uomo e ambiente, il secondo è che la “green transition” possa essere considerata un luogo di grandi opportunità e di  “magnifiche e progressive sorti”.
Per quanto riguarda il primo aspetto basti dire che il consumo di fertilizzanti (a base azoto, potassio e fosfati) dal 1961 ad oggi è sestuplicato ([da 33 a 213 milioni di tonnellate](https://ourworldindata.org/grapher/fertilizer-production-by-nutrient-type-npk)). I fertilizzanti a base azoto (ammoniaca) rappresentano il 55% di tutti i fertilizzanti ([109 Mt nel 2021](https://www.statista.com/statistics/438967/fertilizer-consumption-globally-by-nutrient/#:~:text=In%201965%2C%20the%20consumption%20of,increased%20to%20195.38%20million%20tons)), vengono realizzati con grande uso di energia da combustibili fossili: l'ammoniaca prodotta nel mondo per la produzione di fertilizzanti ha un e-costo annuo di 1.300 TWh (dato medio Ecoinvent), cioè poco meno dell’energia consumata in Italia (compresa climatizzazione, trasporti, elettricità, produzione agricola e industriale, etc.). Inoltre la lavorazione del terreno, irrigazione, raccolta, confezionamento e condizionamento vengono fatti con macchine agricole e largo uso di combustibili fossili, tant’è che la quota di energia incorporata da fonti rinnovabili nell’agricoltura è circa [la metà di quella dell’industria](https://publications.jrc.ec.europa.eu/repository/handle/JRC96121). Insomma, quando mangiamo un piatto di spaghetti al pomodoro, da un punto di vista energetico mangiamo (se va bene) 90% petrolio e 10% energia solare!  A margine, il fatto che una delle principali ragioni di protesta degli agricoltori fosse la normativa europea di messa al bando progressiva di alcuni pesticidi, considerati una [minaccia esiziale per le api](https://www.efsa.europa.eu/en/topics/topic/pesticides-and-bees-guidance-review) (con buona pace del processo di impollinazione che si studia dalle elementari), chiarisce quale può essere nei fatti il rapporto tra industria agricola alimentare umana e ambiente.

Sul secondo aspetto si potrebbe dire che “le chiacchiere stanno a zero”: una transizione verso un sistema economico e sociale sostenibile da un punto di vista ambientale in presenza di 8,5 miliardi di persone una gran parte delle quale vorrebbe migliorare la propria condizione di vita e le altre non vederla degradarsi non sarà una passeggiata né, tanto meno, un pranzo di gala, per quanto si possa ripetere all’infinito il mantra della “crescita sostenibile”.


<!--
  created 2024-02-08 13:36:34.715741 +0100 CET m=+0.096721667
-->