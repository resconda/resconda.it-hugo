---
title: Energia, ambiente, ricchezza
date: 2023-06-07
## below are user-defined parameters (lower case keys recommended)
summary: |
  C'è una stretta correlazione tra consumo di energia ed impatto ambientale. Ma, purtroppo, c'è anche una stretta correlazione tra ricchezza e consumo di energia: più una nazione consuma energia e più è ricca\... Vediamo come.
cover_image: # optional
  src: assets/post-img/soldi_eqegmh
  # caption: "caption string"
tags:
  - tag1
  - tag2
---

C'è una stretta correlazione tra ricchezza e consumo di energia. La riga blu nel grafico qui sotto -- realizzato dall'European Environment Angency - mette in relazione queste due grandezze, ipotizzando una correlazione perfettamente lineare: per ogni unità di energia aggiuntiva corrisponde una unità aggiuntiva di ricchezza.

{{< cloudinary_img src="assets/post-img/download_x5lqcx" >}}

Come si nota non è esattamente così: le nazioni appaiono ad occhio distribuite lungo una linea (quella verde) che identifica un aumento di ricchezza più che proporzionale all'aumento di energia consumata. Rispetto a questa linea [sembrano "fare bene"](https://www.eea.europa.eu/data-and-maps/figures/correlation-of-per-capita-energy) (nel senso di ottenere determinati livelli di ricchezza con un uso minore di energia) in particolare le nazioni europee e, tra queste, bisogna per una volta riconoscere che l'Italia risulta particolarmente virtuosa. Va detto che il grafico non tiene ovviamente conto dell'energia incorporata nei beni importati (il cui rapporto di scambio economico non è sempre lineare e soprattutto rappresentativo di tale energia incorporata), per cui una parte del consumo di energia di paesi esportatori netti di energia incorporata come la Cina (ad esempio) dovrebbe essere messa in carico di Paesi importatori netti (come ad esempio l'Italia).

Ad ogni modo la correlazione tra ricchezza (PIL) ed energia pare evidente. Altrettanto dimostrata è la correlazione diretta tra consumo di energia ed emissioni climalteranti. Ne consegue che la grande sfida aperta è come rendere compatibile un'economia basata sulla crescita economica (PIL) con la tutela dell'ambiente. O piuttosto, nel caso assai probabile che questo non sia solo parzialmente (fino a che punto?) possibile, decidere, a un certo punto, cosa è più importante.


<!--
  created 2023-06-07 09:00:55.001023 +0200 CEST m=+0.040252918
-->