---
title: "Energia sprecata in un BANG"
date: 2025-08-08
tags:
- Armi 
- Militare 
summary: "Quanta energia in un singolo proiettile da 9mm? se ne producono circa 10 miliardi ogni anno!"
cover_image:
 src: assets/post-img/bullets-4564768_1280_ssf2il
#  caption: 
classes:
- TWh
---

Il cambiamento climatico si sta facendo inevitabilmente strada tra le prime notizie mondiali, i sempre più frequenti eventi “straordinari” (sempre meno straordinari), stanno ormai prendendo spazio nella coscienza collettiva e persino l’iconica casalinga di Voghera intuisce che qualcosa sta cambiando. 

Ma in testa alla hit parade quotidiana delle notizie c’è sempre lei, la guerra, una grande tradizione ricca di sfaccettature: regina delle attività “energeticamente superflue”, che contribuisce allo sfacelo climatico e allo spreco energetico.

L’argomento è immenso, noi ci concentriamo qui sui proiettili da arma da fuoco di piccola taglia in dotazione a soldati,civili, ribelli, combattenti della libertà, persino a bambini. 

Si [stima](https://www.marketreportanalytics.com/reports/ammunition-165446?utm_source=chatgpt.com#summary) che ogni anno vengono prodotte nel mondo circa 10 miliardi di pallottole di piccolo taglio: i classici 9x19mm.   
Non si trovano facilmente numeri sulle munizioni da “guerra” come le 5.56×45 mm o 7.62×51 mm NATO, ma questo [rapporto delle Nazioni Unite](https://press.un.org/en/2022/gadis3695.doc.htm) conferma che ogni anno ne produciamo abbastanza per colpire (almeno 2 volte) ogni essere umano sul pianeta. 

Come è fatto un proiettile? E quanta energia serve per produrlo? 

[In questo video di “Come è Fatto?”](https://www.youtube.com/watch?v=1gQicnb_tHQ) si può seguire il processo produttivo, come grande parte delle nostre stime si basano su i due fattori principali: materie prime e processi. 

Per quanto riguarda le materie prime, il peso totale di un singolo colpo da 9x19mm è di poco più 10 grammi, così composto.

{{< tablecaption caption="Energia incorporata per un proiettile da 9 mm (in Wh). Fonte: ICE Database v3.0 – *Inventory of Carbon & Energy*, University of Bath (2019)." class="caption-top" >}}

| Parte | Materiale | Energia specifica (MJ/kg) | Peso stimato (kg) | Energia (Wh) |
| ----- | ----- | ----- | ----- | ----- |
| Palla | Piombo \+ rame (FMJ) | \~25 | 0.0075 | 52 |
| Bossolo | Ottone (rame \+ zinco) | \~75 (media) | 0.0043 | 90 |
| Polvere | Nitrocellulosa** | \~40 (media) | 0.0004 | 4.4 |
| Innesco | Metalli \+ chimici | \~150 (stima alta) | 0.0001 | 4.2 |
|  |  |  |  |  |
| **Totale** |  |  | **\~0.0123** | **\~151** |
---

{{</tablecaption>}}

Il contenuto energetico di queste materie prime si aggira quindi intorno ai 150Wh, non poca cosa in linea di massima, diciamo più o meno pari a 20 ricariche complete della batteria di uno smartphone. 

Mentre per quanto riguarda i processi, quelli descritti nel video, si devono aggiungere almeno altri 100 Wh di processo tra elettricità e gas utilizzato nelle varie fasi [come riportato qui](https://www.mta.ro/gsebs-2015-v2/ConferenceProceedings/papers/BARANDA_RIBEIRO_Jose_Life_Cycle_Assessment_methodology.pdf?utm_source=chatgpt.com).  

Il totale per la sola produzione – ci sarebbe poi la logistica da stimare– ci porta ad un valore di 0,25 kWh per un solo proiettile (a titolo puramente informativo, l’energia cinetica di un proiettile è di ca. 1,2 Wh). 

Moltiplicato per i circa 10 Miliardi di proiettili prodotti ogni anno ci porta a 2,5 TWh 

Per fornire un confronto, l'Italia consuma circa 300 TWh di elettricità in un anno. 

Dovessimo ampliare questa ricerca ai proiettili da fucile? A quelli di artiglieria? A mezzi militari, di terra, mare e aria? A missili e droni… Quanta energia e quante emissioni potremmo risparmiare se vivessimo senza la “difesa”? Immagina.
    