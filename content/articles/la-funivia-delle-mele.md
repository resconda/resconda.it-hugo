
---
title: "La Funivia Delle Mele"
date: 2024-10-07
cover_image:
   src: assets/post-img/Funivia_Mele_mkxetq
#    caption:
summary: "Molte aziende cercano di ridurre il proprio consumo di energia, non solo per ragioni di costi ma anche in ottica di sostenibilità. Melinda intende farlo tramite una funivia che – dicono - permetterà di risparmiare “un’enorme quantità” di CO2. Vediamo."
tags:
- trasporti  
- agricoltura  
- sostenibilità
classes:
- MWh
---
      

Melinda s.c. grazie a fondi del PNRR ha avviato la realizzazione di un progetto per la costruzione di una funivia per le mele che ha fatto notizia.   
In realtà il progetto prevede sia la costruzione della funivia sia l’ampliamento del 30% delle celle ipogee già in uso dall’azienda, ma la funivia naturalmente è l’aspetto più curioso, più “catchy”, e su di essa si è scritto e parlato ampiamente.   
Vediamo i numeri che stanno dietro e come vengono “dipinti” ed interpretati, cercando di fare della “alfabetizzazione” sulle dimensioni di ambiente ed energia, di cui abbiamo tutti bisogno. Le parole che dettano il ragionamento sono chiare:  FUNIVIA → MELE → CAMION → EMISSIONI → SOSTENIBILITÀ.  

Il Corriere del Trentino [dice](https://corrieredeltrentino.corriere.it/notizie/economia/23_novembre_18/melinda-ecco-la-funivia-per-le-mele-evitera-seimila-viaggi-con-i-camion-66ac6166-315b-4ab5-a7c8-b2a4f068axlk.shtml?refresh_ce): *”La quantità di emissioni di {{< CO2 >}} è enorme, ma tra qualche mese gran parte di questo inquinamento verrà eliminato (...) nei periodi di intenso lavoro, vengono messi in strada circa seimila viaggi di tir, per un totale di 12 mila chilometri l’anno.”*

Limitandosi alle emissioni di {{< CO2e >}} (non considerando altri impatti quali le polveri sottili) ed usando un fattore di emissione [medio per i camion](https://www.futuraenergie.it/2020/09/02/emissioni-di-co2-puntare-sul-metano-in-attesa-di-elettrico-e-idrogeno/#:~:text=Un%20camion%20diesel%2C%20oltre%20le,di%20CO2%20emessa%20per%20chilometro.) di circa 700 g di {{< CO2 >}} per km,  la {{< CO2 >}} totale annua di tale traffico indotto risulta essere di 8400 kg.  
Tanto? Poco? “Enorme”? Come spesso accade siamo incapaci di dare una dimensione a questi numeri… La nuova funivia comunque dovrebbe evitare questi viaggi e le relative emissioni.   
Ma dove vengono portate queste mele? L’azienda produttrice ha individuato una soluzione semplice ed originale: Melinda usa da parecchi anni le cosiddette “celle ipogee”, gallerie ricavate nel cuore delle montagne dalla vecchia attività mineraria estrattiva. Le mele stanno al fresco all’interno di spazi ricavati nella montagna, senza bisogno di sistemi di refrigerazione.   
Melinda [illustra](https://melinda.it/sostenibilita/#ipogee) il territorio risparmiato grazie alla “non costruzione” di magazzini, i materiali risparmiati e l’energia che l’azienda risparmia per la “non climatizzazione”delle celle ipogee, pari all’energia consumata da 13.000 italiani (in media) in un anno che, se utilizziamo il [dato Sorgenia](https://www.sorgenia.it/guida-energia/fabbisogno-energetico-come-determinare-quello-della-propria-famiglia) di 2700 kWh/anno, è pari a 35 GWh, che equivalgono \- usando un dato medio per l’Italia pari a [250 g {{< CO2 >}}/kWh](https://www.nowtricity.com/country/italy/)  \- a 8.775.000 kg, ovvero quasi 9.000 tonnellate di {{< CO2 >}} ogni anno\! E le “enormi” emissioni dei camion e la funivia? Le tonnellate risparmiate erano 8 (otto)\!  
Se anche i dati possono non essere precisi, la differenza di ordini di grandezza è enorme… 

Questo piccolo esercizio fa riflettere su quanto numeri e parole possano distorcere l’importanza della notizia.  Melinda grazie alle celle ipogee risparmia molta energia e riduce le emissioni, ma non sarà la funivia a fare la differenza.   
Se infatti la domanda fosse “quanti camion si eliminano dalle strade grazie a questo progetto?”, la risposta sarebbe: meno di uno.  


        