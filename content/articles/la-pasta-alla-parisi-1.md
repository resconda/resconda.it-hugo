---
## Important: If this is a draft, next line should NOT begin with #
title: Le linguine alla “Parisi“
date: 2023-03-02
## below are user-defined parameters (lower case keys recommended)
summary: | # leave blank if no summary is provided
  Quanta energia serve a cucinare un piatto di pasta? E quanta se ne risparmia seguendo i suggerimenti del premio Nobel per la Fisica Giorgio Parisi?
cover_image:
  src: assets/post-img/cooking_pasta_vp5myd
classes:
  - Wh
tags:
  - cucina
  - food
  - sostenibilità
  - efficienza energetica
  - casa
  - pasta
---

Quanta energia serve a cucinare un piatto di pasta in modo tradizionale? Quanta energia possiamo risparmiare introducendo i suggerimenti di Giorgio Parisi, premio [Nobel per la fisica 2021](https://www.nobelprize.org/prizes/physics/2021/parisi/facts/)?

In un prossimo post proveremo a passare dal classico fornello a gas a un piano a induzione, facendo anche qui le dovute considerazioni.

## La pasta: metodo tradizionale

Scomponiamo la creazione di un piatto di pasta in due fasi: bollitura dell’acqua (B) e cottura della pasta (C)

Per un piatto di pasta portiamo a bollore 2 litri di acqua. Per 80-100 g di pasta sono decisamente sovrabbondanti, ma spesso le persone usano quantità d’acqua ben oltre il necessario!
Facciamo un conto basato sulla nostra esperienza: una pentola con 2L d’acqua su fornello grande, aperto al massimo, ci mette circa 5 minuti per arrivare a bollore. Il fornello grande consuma [6kW](https://en.wikipedia.org/wiki/Gas_stove) in termini di energia del gas, quindi, l’energia di bollitura


\[ E_{B} = P \Delta t = 6\ \textrm{kW}\ 1/12\ \textrm{h} = 0.5\ \textrm{kWh} \]

Passiamo alla cottura.

Siamo ottimisti e ipotizziamo che raggiunto il bollore, si sposti la pentola sul fornello piccolo regolato al minimo: facendo una prova in casa per un minuto abbiamo registrato sul contatore un consumo di 0.001 metri cubi di gas metano (equivalente a 10.69 Wh, quindi potenza media \( P = 10.69 \textrm{Wh} / (1/60 \textrm{h}) = 641 \textrm{W} \)). 

La pasta cuoce mediamente per 10 minuti, quindi

\[ E_{C} = P \Delta t = 0.65\ \textrm{kW}\ 1/6\ \textrm{h} \simeq 0.11\ \textrm{kWh} \]

Possiamo pertanto dire che: 
>**per cuocere un piatto di pasta in modo tradizionale su fornello a gas si consumano ALMENO 0.61 kWh**

## Linguine alla "Parisi" 

Ne abbiamo letto molto qualche mese fa: si tratta di buttare la pasta e contemporaneamente spegnere il gas, facendola cuocere di solo calore residuo, ben chiusa con il coperchio.
In tal modo **si risparmiano 0.11 kWh, ovvero il 18% dell’energia richiesta dal metodo “tradizionale”**


## E senza gas?

Come cambiano le grandezze in gioco quando al posto dei fornelli usiamo le piastre a induzione? Ne parleremo in un prossimo post, ma possiamo fare una piccola anticipazione: per far bollire gli stessi 2 litri d’acqua abbiamo registrato un consumo di 0.192 kWh, meno della metà del valore sopra riportato relativo al fornello a gas.

<!--
  created 2023-03-02 12:00:17.144801 +0100 CET m=+0.110160376
-->