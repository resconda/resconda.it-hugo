---
## Important: If this is a draft, next line should NOT begin with #
draft: true
title: "Il packaging delle bevande: cosa e meglio scegliere?"
date: 2023-07-16
## below are user-defined parameters (lower case keys recommended)
summary: |
  Acqua in bottiglia di vetro, in plastica (PE) o in lattina? Quale ha minor impatto ambientale?  
  Vediamo quanta energia è necessaria per produrre una lattina di alluminio da 33 cl, quanta ne
  serve a produrre bottiglie dello stesso volume ma in PET e in vetro
cover_image: # optional
  src: assets/post-img/Soft_drink_shelf_2_xuguc9
#   caption: "caption string"
tags:
  - packaging
  - bevande
classes:
  - Wh
---

Di recente alcuni produttori di bevande hanno cominciato a distribuire acqua in packaging in lattina, invece della classica bottiglietta di plastica (PET). Considerata l’energia impiegata nella catena di produzione dell'alluminio, ha senso da un punto di vista ambientale rimpiazzare il
classico PET con questo tipo di packaging?

Tralasciando di trattare il tema della diffusione nel nostro Paese per l'acqua minerale imbottigliata (l’Italia è il secondo paese consumatore al mondo di acque minerali in bottiglia - dopo il Messico - ed allo stesso tempo uno dei Paesi con la più elevata qualità organolettica delle acque distribuite dalla rete idrica), cominciamo con il confrontare l’energia necessaria per produrre una lattina da 33 cl con quella che serve a produrre bottiglie dello stesso volume ma in PET o in vetro,
Il contenuto energetico di una lattina è pari a 175 Wh (vedi <https://www.cial.it/prevenzione/innovazione-packaging/>).  
Tipicamente vengono spesi ben 14kWh per produrre 1kg di fogli di alluminio (è uno dei processi industriali più energevori tra tutte le attività produttive umane), ma la ridotta quantità di materiale (una moderna lattina pesa ca. 12.5g) fa sì che questa e-costi meno di un analogo contenitore di vetro, che è di circa 1 kWh…(vedi
https://www.packagingdigest.com/beverage-packaging/material-or).  
La stessa fonte riporta il contenuto energetico di un analogo contenitore in PET: per questo ci vuole meno di un decimo di energia rispetto al vetro, ovvero 0.21MJ equivalenti a 60Wh. Un po’ meno di un'ora del nostro metabolismo basale (circa 100 W).  
Ed ecco che, tornando infine al punto di partenza del nostro percorso, scopriamo che la nota azienda di acqua minerale e infusi vari non fa solo greenwashing riducendo la quantità di packaging in plastica. In un paese discretamente virtuoso come l'Italia dal punto di vista del riciclo dell'alluminio (al 2021 [siamo intorno all’68%](https://www.cial.it/risultati-riciclo-alluminio/)), risulta complessivamente meno impattante l'utilizzo di questo materiale (anche se di poco).

Come già anticipato, stiamo solo guardando un piccolo tassello del grande mondo del Life Cycle Assessment (LCA).  
Per parlare di energia e di sostenibilità di un prodotto occorre capire appunto il suo ciclo di vita, dalla miniera alla discarica (se mai ci arriva), con potenziali molteplici interazioni di riciclaggio e produzioni secondarie. Ed è qui che le cose si complicano molto: a titolo di esempio, la capacità di ciascun paese/comunità di riciclare con una dato tasso di successo ciascun materiale può far sì che la stessa lattina di alluminio prodotta e 'consumata' in Brasile, che nel 2020 [arrivava](https://en.m.wikipedia.org/wiki/Aluminium_recycling) al 98% di riciclo dell'alluminio, abbia un e-costo e un impatto molto inferiore dallo stesso oggetto distribuito in India. 

I modestissimi mezzi di resconda possono permetterci solo di abbozzare una meta analisi, alla ricerca di [qualche studio](https://international-aluminium.org/resource/comparing-the-carbon-footprints-of-beverage-containers/) che possa fornirci esempi concreti di questa variabilità.  
Ma quello che è veramente necessario fare, volendo perseguire degli obiettivi di reale sostenibilità ambientale, è eliminare progressivamente il packaging mono uso ed in generale promuovere il riuso di ogni oggetto la cui produzione ha comportato un dispendio di energia. 


<!--
  created 2023-07-16 16:00:25.112376 +0200 CEST m=+0.037518834
-->