---
## Important: If this is a draft, next line should NOT begin with #
title: Si va a sciare? Fa 150 Kwh!
date: 2022-12-02
## below are user-defined parameters (lower case keys recommended)
summary: Quant'è il consumo di energia di una giornata tipo sugli sci?
cover_image: assets/post-img/8537138810_0c924a8691_b_wxy2sm # optional
tags:
  - energia
---

Il cambiamento climatico modifica gli ecosistemi.  
Quello alpino è tra
gli ecosistemi in cui l'impatto del cambiamento è reso più evidente. I
ghiacciai [si assottigliano sempre
più](http://www.nimbus.it/ghiacciai/2022/220922_CiardoneyBilancio.htm),
molti sono già spariti, altri ancora crollano (e talvolta
uccidono, come la Marmolada).  
L'innevamento si riduce negli anni e
molte stazioni sciistiche "spariscono": nel giugno del 2020 erano state
recensite [311 località sciistiche
abbandonate](https://www.dovesciare.it/news/2020-09-24/lo-sci-che-fu-lelenco-di-tutte-le-311-stazioni-sciistiche-fantasma)
in Italia. 

Difficile tuttavia cambiare le belle e gratificanti abitudini.  
Così alla dotazione sempre minore di neve (dove si può) si cerca di
replicare con un impiego crescente dei cannoni sparaneve, che però
consumano acqua ed energia (oltre ad avere effetti negativi sulla
biologia del terreno interessato a causa delle differenze fisico-chimiche tra neve artificiale e naturale).

Ma quant'è il consumo di energia di una giornata tipo sugli sci? Diciamo
due persone che prendono la macchina e da Torino vanno a sciare un
sabato a Cervinia, in Val d'Aosta. Beh, ciascuno di loro avrà consumato
circa 150 kWh. 300 kWh in due: più o meno il costo energetico di un
[viaggio in aereo da Milano a
Londra](https://www.resconda.it/articles/energia-dei-voli-aerei/)), di
cui 23 kWh di ammortamento energetico dell'autostrada e della strada
fino a Valtournenche, 12 kWh per il costo energetico del comprensorio
sciistico (per muovere gli impianti, battere la pista e sparare neve coi
cannoni, ma senza contare l'energia usata per la realizzazione degli
impianti e per la loro manutenzione), 109 kWh per l'auto (79 kWh per il
carburante + 30 kWh per il suo ammortamento energetico) e, per arrotondare,
più o meno 7 kWh di ammortamento energetico dell'attrezzatura da sci,
abbigliamento tecnico, tubo di biscotti da 120 cm preso all'autogrill,
scaldino per le mani, go pro sul caschetto, oakley, carbonada con
polenta, caffè corretto, shottino,...

(Elaborazione Resconda su dati
[Raccontadati](http://www.raccontadati.it/2019/01/energia-sci/) ed
altri. Calcolo a questo link)

{{< details header="Qualche dettaglio in più sul calcolo" >}}

- Autostrada A5, da Torino a Valtournenche / Cervinia  
  Costo energetico realizzazione autostrada **43.320 Gj/km** (equivalenti a 12.033.333 kWh/km, [fonte](https://www.sciencedirect.com/science/article/abs/pii/S0950061814013075));
  20 anni di ammortamento; transito di 3.000.000 di veicoli/anno -> 0,2 kWh costo veicolo per transito x km.;  
  **Dati caso: 234 km percorsi da Torino a Valtournenche / Cervinia: 46,93 kWh costo energetico autostrada.**;
- Carburante  
  **Dati caso: 0,07 l/km x 234 = 16.4 L totale consumo; emergy carburante 9,6 kWh/L. 157 kWh complessivi**;
- Automobile  
  Costo energetico realizzazione auto 76.000 kWh (fonte: MacKay, D.J.C.  2009.  Sustainable Energy-without the hot air.  Cambridge University Press), 300.000 km vita utile, 0,253kWh/km;  
  **Dati caso: 234 km percorsi: 59,3 kWh costo uso automobile.**;
- Comprensorio sciistico 
  12 kWh / giorno / utente (fonte dati: [Raccontadati](http://www.raccontadati.it/2019/01/energia-sci/))
{{< /details >}}

<!--
  created 2022-12-02 12:50:27.662063 +0100 CET m=+0.106144376
-->