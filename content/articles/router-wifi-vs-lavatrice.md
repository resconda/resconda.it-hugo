---
title: "Consumi di un modem router Wi-Fi vs. una lavatrice: vince facile o no?"
date: 2024-01-09
summary: |
  E’ possibile che un piccolo dispositivo a bassa potenza come un modem router consumi più energia di un grande dispositivo di grande potenza come una lavatrice? Potenza ed energia sono concetti non sempre chiari a tutti... 

# cover_image: # optional
#   src: assets/post-img/img_name
#   caption: "caption string"
classes:
- kWh
tags:
- energia
- casa
- consumi
- elettrodomestici

---

La lavatrice, si sa, è uno degli [elettrodomestici più energivori](https://www.ciaogreen.it/consumo-lavatrice-ecco-quanto-costa-il-tuo-bucato/). Non pochi, con in casa un contatore standard da 3 kW, devono usarla con accortezza quando ci sono altre utenze importanti in funzione - quali il forno elettrico, il boiler o una stufa elettrica - pena il distacco del contatore per superamento della potenza massima.  
Infatti si tratta di dispositivi che normalmente hanno una potenza intorno ai 2 mila Watt (2 kW) , parecchio insomma!

Il modem router per fortuna ha una potenza molto ridotta, quelli più performanti (in termini di capacità di traffico dati e potenza del segnale radio), arrivano appena a [12 W medi](https://www.gruppotim.it/content/dam/telecomitalia/documents/Sostenibilita/it/Stakeholder/ambiente/DA_modemadslfibra.pdf), un’inezia al confronto. Non c’è partita insomma. O no?

Il fatto è che c’è una grossa differenza tra potenza ed energia: l’energia è la potenza moltiplicata per il tempo di utilizzo del dispositivo. La grande potenza della lavatrice serve soprattutto per portare l’acqua di lavaggio a temperature elevate e questa è solo una piccola parte del ciclo di lavaggio, tanto che un ciclo di lavaggio (eco) a 40 C° di una lavatrice in classe A+ ha un consumo di energia di circa 0,5 kWh. Facendo una lavatrice ogni due giorni **il consumo annuo di elettricità diventa 91 kWh.**

Il modem-router invece lo si tiene sempre acceso, giusto? Ebbene, coi suoi miseri 12W, acceso 24/7, **in un anno il suo consumo diventa 105 kWh, più della lavatrice!**  
Ecco, magari se con un timer lo si spegne di notte, anche solo dalle 3 alle 7 del mattino, il suo consumo si riduce a 87 kWh, ora sì, meno della lavatrice!


<!--
  created 2024-01-09 13:18:29.134827 +0100 CET m=+0.128298792
-->