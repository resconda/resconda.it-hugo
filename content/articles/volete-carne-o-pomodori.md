---
## Important: If this is a draft, next line should NOT begin with #
title: Volete carne o pomodori?
date: 2023-03-06
## below are user-defined parameters (lower case keys recommended)
summary: | # leave blank if no summary is provided
  Camillo Langone su Il Foglio condanna “l’irrazionalità dell’ambientalismo”: “*Che senso ha smettere di mangiare carne per limitare l’impatto ambientale e poi comprare pomodori coltivati nelle serre cilene e portati nei supermercati a bordo di aeroplani?*“
cover_image:
  src: assets/post-img/delicious-dietary-beef-with-tomatoes_o35efc
classes:
  - kWh
tags:
  - food
  - sostenibilità
---

Tra i giornali che hanno una linea editoriale sostanzialmente avversa alle tematiche della tutela ambientale c’è [Il Foglio](https://www.ilfoglio.it/tag/ambientalismo/). Camillo Langone (editorialista cattolico ultraconservatore che si occupa principalmente di enogastronomia, pittura, religione e letteratura) recensisce in libro “*Non dobbiamo salvare il mondo. Dall’auto elettrica al bio, tutti i falsi miti della religione green*” (Piemme) affermando: “*Che senso ha smettere di mangiare carne per limitare l’impatto ambientale e poi comprare pomodori coltivati nelle serre cilene e portati nei supermercati a bordo di aeroplani?*”.

Ringraziamo Langone per l’incipit, che ci porta a casa nostra. &Egrave; per rispondere a domande come questa, assolutamente sensata (al netto se vogliamo di un suo vago sapore sarcastico), che è nata ResConDA.

Una bistecca di manzo di 200 g (500 kcal) contiene [7 kWh di energia](https://www.sciencedirect.com/science/article/pii/S0921344918300181#:~:text=Beef%20stands%20as%20the%20food,(14.5%20KJ%2Fkcal).), a cui dobbiamo tuttavia aggiungere una quota per il trasporto, che ancorché dalla Francia e non dal Cile un suo impatto l’avrà, l’energia del banco frigo…diciamo forse 10 kWh in tutto.  
Anche 1 kg di pomodori ha un’energia media incorporata di [circa 10 kWh](http://www.fraw.org.uk/data/simplicity/coley_1998.pdf), ma il suo contenuto energetico è molto variabile, se viene dal Cile sarà più alto e l’obiezione di Langone è fondata: meglio mangiar carne (va detto tuttavia che questo confronto considera il solo contenuto energetico e non altri aspetti come il consumo di acqua - che nel manzo è, come noto, elevatissimo – né le emissioni di {{< CO2 >}} dovute alle deiezioni degli animali, che potrebbero far pendere la bilancia nuovamente dal lato pomodori…), se invece i pomodori sono coltivati localmente il suo contenuto sarà molto più basso, se poi coltivati in stagione e non in serra non c’è partita per la carne, fosse anche della mucca del vicino, contro il pomodoro...

Insomma, la questione prima di tutto è conoscere l’impatto ambientale delle proprie scelte di consumo, in modo da poter magari decidere ogni tanto di mangiare carne (lasciamo a margine le altre ragioni per cui evitare il consumo di carne), oppure - se proprio se ne sente la necessità - i pomodori cileni: riducendo però al contempo il proprio impatto in altri ambiti dei consumi quotidiani. E magari contribuendo anche a spostare il dibattito dal piano delle facezie giornalistiche a quello della razionalità, di cui peraltro si lamenta l’assenza…

&Egrave; a questo scopo che Resconda è impegnata, insieme ad altri partner tra cui il Politecnico di Torino, nella realizzazione del [progetto Emcoin](/articles/pubblicato-il-bando-di-ricerca-emcoin-1/).


<!--
  created 2023-03-06 09:02:29.522626 +0100 CET m=+0.114409209
-->