---
title: "Frutta italiana vs. frutta tropicale, impatto scontato?"
date: 2025-01-06
tags:
- trasporti 
- cibo 
summary: "Quanto impattiamo energeticamente quando indulgiamo in prodotti che hanno viaggiato mezzo mondo per arrivare sulle nostre tavole? Sia per uno sfizio natalizio o sia nella quotidianità, come si fa ormai normalmente con banane o ananas?"
cover_image:
 src: assets/post-img/DALL_E_2025-01-03_17.39.58_-_A_festive_Christmas_dinner_table_with_tropical_fruits_like_pineapples_mangoes_papayas_bananas_and_coconuts_along_with_traditional_holiday_dishes_pcjh7r
#  caption: 
classes:
- kWh
---

Sulle tavole delle feste di Natale, dopo aver gustato le più svariate pietanze, a fine pasto non manca mai la frutta (e non dovrebbe mai mancare). 

In questa stagione prevalgono  arance e mandarini, ma facendo un giro nei supermercati nelle settimane pre-natalizie si notano tipi di frutta non normalmente disponibili o perlomeno, se il nostro supermercato di fiducia ha una sezione dedicata alla frutta tropicale, questa è sostanzialmente rinfoltita in vista dei cenoni natalizi. 

Frutta tropicale poiché viene da territori lontani, con un clima idoneo a quel tipo di produzione. Clima che sta subendo importanti variazioni ed è infatti sempre più normale vedere produzioni italiane di frutta tropicale, come ad esempio avocadi in Sicilia e Sardegna, ma anche le banane, che a livello europeo sono [prodotte per il 13%](https://agriculture.ec.europa.eu/document/download/eec7ef5e-db01-41d0-bde2-c77a9b5e1a15_en?filename=bananas-supply-eu.pdf) all’interno del continente stesso. 

La banana, però, è un perfetto esempio di frutta tropicale che non manca (quasi) mai nella spesa quotidiana. 

Ma qual è l’impatto energetico dei prodotti che hanno viaggiato mezzo mondo per arrivare sulle nostre case, che sia per uno sfizio natalizio o nella quotidianità, come con banane o ananas? 

Con l’aiuto del sito [EcoTransit](https://www.ecotransit.org/en/emissioncalculator/), possiamo impostare la massa e la rotta del nostro carico  ed estrarre un ordine di grandezza di consumo energetico ed emissioni di {{< CO2 >}} per la massa trasportata. 

Impostando 1 tonnellata trasportata dalla Colombia ad un porto Italiano il risultato è quello della figura sottostante. 

{{< cloudinary_img src="assets/post-img/Sea_Transport_1_ton_colombia_italia_xvrbgt" caption="Impatto del trasporto di una tonnellata di merci dalla Colombia all'Italia" >}}

Nel nostro esempio, 1 kg di frutto tropicale di solo trasporto marino avrà un’energia incorporata di 0,25 kWh al kg.

Scopriamo che il trasporto su gomma incide molto di più in termini energetici ed emissioni rispetto a quello via mare. Migliaia di km in nave possono infatti costare energeticamente meno di centinaia su camion.  

Sempre su EcoTransit facciamo quindi un confronto tra i due mezzi di trasporto merci. Il sito ci fornirà grafici di confronto e un convertitore di unità di misura. Impostiamo la stessa massa (1 tonnellata) e vediamo il confronto tra 100% Camion e Nave Container (+camion dal porto) in un viaggio da Reggio Calabria a Torino. Consideriamo un prodotto tipico di quella che è la frutta italiana di stagione, come possono essere i mandarini.

{{< cloudinary_img src="assets/post-img/Econtransit_1_xajvmx" caption="Confronto tra trasporto via mare e via terra da Reggio Calabria a Torino di una tonnellata di mandarini" >}}


Come vediamo, il trasporto marino “E-costa” circa 4 volte di meno dello stesso su gomma. 

**L’energia incorporata per il solo trasporto a Torino di 1 kg di mandarini è di 0,5 kWh. Il doppio di quello di 1 kg di banane dalla Colombia arrivate al porto di Genova.** Ve lo sareste aspettato? 

Dopotutto, come questo fantastico [video di Kurzgesagt](https://youtu.be/F1Hq8eVOMHs) già citato in passato ci conferma, per quanto riguarda energia ed emissioni, il trasporto e packaging nell’industria dell’alimentare cubano solo l’11% sull’impatto totale. Nello stesso video (a [questo minuto](https://youtu.be/F1Hq8eVOMHs?t=243)) si parla anche della grande efficienza dei trasporti marittimi.
    