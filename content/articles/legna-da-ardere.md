---
title: Legna da ardere
date: 2024-02-07
## below are user-defined parameters (lower case keys recommended)
summary: |
  Quanta energia contiene un chilogrammo di legna? Circa 4kWh!
cover_image: # optional
  src: assets/post-img/Diapositiva1_ok6lha
tags:
  - riscaldamento
  - legna
  - casa
---

Inverno, periodo di massimo consumo energetico dovuto al riscaldamento delle nostre abitazioni, ad oggi con una buona varietà di sistemi a seconda della disponibilità tecnologica e geografica. Tralasciando per il momento i più moderni sistemi di riscaldamento, il più classico è sicuramente la combustione della legna.

Anche qui ci sarebbero vari metodi, dai camini aperti, chiusi, termocamini, stufe piccole, grandi potager fino a vere e proprie caldaie a legna, a fuoco classico o rovesciato e con sistema di recupero dei fumi. Ognuna di queste con la propria efficienza e quindi la propria capacità di ottimizzare la combustione generando calore per i nostri ambienti.

In questo breve post ci concentreremo solamente sulla materia prima, cioè la legna vera e propria che ha un proprio potenziale energetico quantificabile a prescindere dal sistema di combustione.

In questa serie di tabelle tratte da una [presentazione](https://www.crpa.it/media/documents/crpa_www/progetti/seq-cure/2-3_12_08_corso/antonini.pdf) della Regione Piemonte sull'argomento, e da uno dei vari [articoli trovati sul web](https://alessandrogaza.com/come-scegliere-la-legna-da-ardere/), si possono trarre varie conclusioni

1. È di fondamentale importanza la stagionatura della legna. Infatti, a parità di peso, il contenuto energetico della legna fresca (abbattuta e tagliata di recente) è poco più della metà rispetto a quello della legna secca ( 2 o più stagioni di riposo prima della combustione).
  | Tempo di stagionatura della legna da ardere |   M contenuto idrico (%) |   Potere calorifico (kWh/kg) |
  |---------------------------------------------|--------------------------|------------------------------|
  |   Legna appena tagliata                     |   50-60                  |   2.0                        |
  |   Legna dopo una stagione estiva            |   25-35                  |   3.4                        |
  |   Legna dopo due stagioni estive            |   15-25                  |   4.0                        |  

   In questa tabella si fa riferimento al contenuto idrico (M%), simile, ma non uguale alla % di umidità della legna.  
  Qui schematicamente spiegato:
  {{< cloudinary_img src="assets/post-img/Diapositiva3_hsmya7" >}}
1. Anche al momento dell'acquisto, bisogna prestare attenzione al già nominato contenuto idrico (M) in quanto, se compriamo legna a peso, questo determinerà il costo dell'energia che stiamo acquistando.  
  Acquistando legna "stagionata" a 20€/quintale con un contenuto idrico M del 20%, con 20€ abbiamo acquistato 400kWh di energia, ad un prezzo quindi di 0,047€/kWh, o 47€ al MWh.  
  Acquistando legna a 20 €/quintale con un contenuto idrico M del 50%, con 20€ abbiamo acquistato 200-250kWh ad un prezzo quindi di 0,085€/kWh, o 85€ al MWh.
1. Non c'è grossa differenza tra i vari tipi di legna.  
   Il potere calorifero si aggira intorno ai 4kWh/kg per le più classiche varietà di legna da ardere (legna secca):  
   | Poteri calorifici (kWh/kg) | Specie legnose               |
   |----------------------------|------------------------------|
   | 4.0                        | Faggio                       |
   | 4.1                        | Pioppo, Acero, Robinia, Olmo |
   | 4.2                        | Frassino, Quercia            |
   | 4.3                        | Larice                       |
   | 4.4                        | Pino, Douglasia              |
   | 4.5                        | Picea, Abete                 |  
  
   Varierà invece la densità, e quindi il peso a parità di volume dei vari tipi di legna  
  {{< cloudinary_img src="assets/post-img/Diapositiva5_hiu7xm" >}}  
  L'articolo che abbiamo citato fornisce ottime informazioni sul contenuto energetico della legna, ma non fa considerazioni sull'efficienza dell'impianto di combustione. Senza questo dato, è difficile fare un confronto completo tra una soluzione di riscaldamento basata su legna da ardere e, ad esempio, un classico riscaldamento con caldaia a gas.

<!--
  created 2024-02-07 18:45:55.619346 +0100 CET m=+0.045227085
-->