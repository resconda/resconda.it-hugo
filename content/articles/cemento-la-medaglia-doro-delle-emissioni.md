---
title: "Cemento: la medaglia d’oro delle emissioni?"
date: 2026-02-07
tags:
- cemento
- edilizia 
- olimpiadi 
summary: "L’industria del cemento è responsabile di circa il 7% delle emissioni globali. Quanta energia è racchiusa nella polvere grigia che costituisce l’elemento base della nostra “tecnostruttura”?"
cover_image:
 src: assets/post-img/Cemento2_xkkbcu
#  caption: 
classes:
- GWh
---

Il cemento è uno dei materiali da costruzione più diffusi, ma la sua produzione richiede processi ad alta intensità energetica. In questo [video](https://www.youtube.com/watch?v=Ktk5m3lr65s) Geopop ci porta all’interno di uno stabilimento e ci mostra il processo. L’elemento chiave è il clinker, ottenuto portando una miscela di calcare e argilla fino a circa 1500 °C. 

Siamo andati a cercare qualche [dato numerico](https://www.cementirholding.com/sites/default/files/documenti/2024-03/Cementir%20Holding_Sustainability%20Report%202023_ITA.pdf) e abbiamo scoperto che per ogni tonnellata di cemento prodotto servono circa 3,40 GJ di energia termica per la “cottura” e 0,43 GJ di energia elettrica per le varie operazioni meccaniche e confezionamento (pag.183 del documento). Per un totale di 3,73 GJ/ton, equivalenti a **circa 1065 kWh per tonnellata**, cioè circa 1 kWh al kg (a cui andrebbe poi aggiunto l’e-costo di trasporto: dallo stabilimento di produzione fino al rivenditore e dal rivenditore al luogo di utilizzo) . 

In termini di emissioni occorre inoltre aggiungere, alle emissioni derivanti dall’energia di produzione e trasporto, quelle prodotte dal **processo chimico di produzione**, che libera {{< CO2 >}} durante la cottura. Questo porta l’industria di produzione del cemento al [7% delle intere emissioni globali\!](https://www.iea.org/news/cement-technology-roadmap-plots-path-to-cutting-co2-emissions-24-by-2050?) 

Per capire l’impatto reale sulle costruzioni, è utile considerare il calcestruzzo (che, diversamente da quanto molti pensano, è altra cosa dal cemento, essendo il risultato di una miscela di cemento, aggregati come sabbia e ghiaia e acqua). Un metro cubo di calcestruzzo pesa circa 2400 kg, e  contiene mediamente circa 300 kg di cemento. Ciò significa che **ogni m³ di calcestruzzo porta con sé circa 300 kWh di energia incorporata** solo per la quota di cemento, cioè 300 dei circa 1000 kWh totali che ogni metro cubo di calcestruzzo contiene ([0,42 KWh](https://www.wgtn.ac.nz/architecture/centres/cbpr/resources/pdfs/ee-coefficients.pdf) x 2400 kg). 

Quindi 1 MWh per ogni metro cubo di calcestruzzo, che potete “visualizzare” in ogni pilastro o struttura sparsa nelle nostre città, o “fresco fresco” da gettare ogni volta che incrociamo per strada una autobetoniera (che trasporta di solito 5-10 m³)    
Il settore dell'ingegneria edile è uno dei più avanzati nello studio dell’energia incorporata negli involucri edilizi (materiali, soluzioni tecniche, costruttive ed altro), tuttavia la prevalenza delle ragioni legate all’economia e alla politica fanno sì che **l’impatto ambientale** delle strutture ed infrastrutture edilizie venga di fatto in molti casi **sostanzialmente ignorato**. Il tema dell’energia “sprecata” diventa particolarmente evidente quando ci si confronta con **opere infrastrutturali realizzate per eventi temporanei**. Un esempio emblematico e attualissimo è la pista di bob/slittino di Cesana Pariol, costruita per le Olimpiadi Invernali di Torino 2006 e [chiusa](https://www.cipra.org/en/news/the-next-unused-bobsleigh-run) nel 2011 per costi di gestione insostenibili (ne parliamo in [questo post](/articles/olimpiadi-lentropia-estrema-delle-piste-da-bob/)).
