---
title: Jet privati, problemi pubblici
date: 2023-06-07
## below are user-defined parameters (lower case keys recommended)
summary: |
  In una delle pillole dei mesi scorsi abbiamo quantificato l'impatto energetico medio di un viaggio aereo in circa 300 kWh per passeggero. Nel caso di un jet privato può superare i 4.000 kWh per passeggero, quasi il consumo medio di elettricità di due famiglie in un anno...
cover_image: # optional
  src: assets/post-img/iet_privato_nsbyz8
#   caption: "caption string"
tags:
  - tag1
  - tag2
---

In una delle pillole dei mesi scorsi abbiamo riportato l'impatto energetico di [*un viaggio aereo*](/articles/energia-dei-voli-aerei/). In quel post abbiamo considerato una tratta "media" di 1000 km su un volo commerciale "standard" il cui consumo di energia è risultato pari a circa 300 kWh per passeggero.

Secondo uno [*studio*](https://www.transportenvironment.org/wp-content/uploads/2021/05/202209_private_jets_FINAL_with_addendum.pdf) della 1 European Federation for Transport and Environment AISBL i jet privati causano in media emissioni per passeggero fra le 5 e le 14 volte superiori a quelle dei voli commerciali.

C'è una crescente attenzione sul tema, sia per una questione puramente energetico-climatica ma anche per una sensazione di ingiustizia socio-economica che avvertono in molti (si vedano le manifestazioni avvenute in Germania ed in Italia recentemente a [*Torino*](https://www.ilfattoquotidiano.it/2023/05/14/protesta-contro-i-jet-privati-attivisti-bloccati-dalla-polizia-allaeroporto-di-torino-caselle-trattati-da-ecoterroristi-12-identificati/7160877/)).

Negli ultimi anni si sono moltiplicati i profili social dedicati al tracciare [*le rotte di Jet Privati*](https://twitter.com/jetdeiricchi) di VIP del mondo del business, dello spettacolo o politici, anche al fine di sottolineare il contrasto tra quanto da alcuni di questi professato in favore dell'ambiente ed i loro comportamenti.

Nonostante la crescente attenzione, il numero dei voli privati sembra essere in crescita: lo studio di [*Transport & Environment*](https://www.transportenvironment.org/wp-content/uploads/2021/05/202209_private_jets_FINAL_with_addendum.pdf) rileva questo trend a cui l'Italia contribuisce fortemente, con il suo terzo posto in Europa (dopo UK e Francia) per numero di voli privati

Altrove in Europa si adottano provvedimenti: la [*Francia*](https://www.ilpost.it/2023/05/24/francia-voli-aerei-treni/) ha di recente ufficialmente vietato i voli nazionali dove esiste un collegamento ferroviario che impieghi meno di due ore e mezza per muoversi tra due destinazioni, mentre l'aeroporto di [*Amsterdam*](https://www.lifegate.it/aeroporto-amsterdam-vieta-jet-privati) sembra determinato a non consentire più l'accesso ai voli privati.

In Italia, dove non risulta che siano stati adottati provvedimenti normativi al riguardo, possiamo solo sperare che alcuni personaggi pubblici decidano autonomamente di rinunciare ad un privilegio così dannoso per l'ambiente\...

<!--
  created 2023-06-07 09:19:04.939373 +0200 CEST m=+0.034193501
-->