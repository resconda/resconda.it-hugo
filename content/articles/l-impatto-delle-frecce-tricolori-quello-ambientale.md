---
title: L'impatto delle Frecce Tricolori (quello ambientale)
date: 2023-10-05
summary: |
  A fronte di un episodio di cronaca riemerge il dibattito sui voli delle Frecce Tricolori. Cerchiamo di portare un contributo in termini di costi energetici.
cover_image: # optional
  src: assets/post-img/1-j2004-pan1__8464356012_yuzsag
#   caption: "caption string"
classes:
  - TWh
tags:
  - aeronautica
  - energia
---

La discussione sull’opportunità di avere un corpo militare dedicato esclusivamente a esibire un’eccellenza (l’addestramento dei piloti) e un vanto dell’ingegneria e dell’industria aeronautica nazionale (lo storico velivolo Aermacchi MB-339A) si riaccende periodicamente nel dibattito mediatico, specie in seguito a incidenti più o meno catastrofici.  
Non entriamo nel merito della questione, ma proviamo a mettere sul tavolo qualche e-numero. 

Iniziamo dall’energia spesa per il volo delle esibizioni.  
Premettiamo che non è stato facile reperire dati attendibili al riguardo, anche perché i consumi di un motore a getto variano molto a seconda dell’uso ed in un volo acrobatico la spinta del motore può variare tantissimo.
Come spesso facciamo proviamo ad avvicinarci almeno per ordini di grandezza.  
In [questo portale](https://contentzone.eurocontrol.int/aircraftperformance/details.aspx?ICAO=M339&) troviamo informazioni sulla distanza che il velivolo Aermacchi MB-339 puo’ percorrere alla velocità di crociera indicata (0.78 Mach). Tale velocità sembra essere vicina alla velocità massima riportata sulla [scheda tecnica](https://clubfreccetricolori2.it/wp-content/uploads/2021/04/mb-339-pan-mlu-caratteristiche-tecniche-velivolo.pdf) (0.8 Mach), pertanto ci aspettiamo che questo valore di consumo sia simile a quello effettivamente riscontrato durante le esibizioni acrobatiche.  
Unendo la capacità di serbatoio standard trovata [qui](https://aerocorner.com/aircraft/alenia-aermacchi-mb-339/) possiamo arrivare al valore di riferimento di **consumo di carburante per unità di tempo: 659 L/h.**

Un interessante articolo su [theavionist.com](https://theaviationist.com/special-reports/alla-scoperta-delle-frecce-tricolori/) ci dà un’indicazione delle **ore di volo annue di tutto il corpo delle Frecce: 2700 ore**.  
Da notare che l’articolo è del 2006 e in questi anni le ore potrebbero essere diminuite, ma per mantenere la qualità delle esibizioni possiamo ipotizzare che non abbiano subito riduzioni troppo drastiche.  
Stimando quindi 2500 ore e prendendo la densità energetica del [carburante per aviazione](https://en.wikipedia.org/wiki/Jet_fuel#Typical_physical_properties_for_Jet_A_and_Jet_A-1), 35MJ/L, arriviamo infine al valore di **16 TWh, questa è l'energia consumata da un anno di voli del reparto Frecce Tricolori**. Pi&ugrave; del totale dell’[energia eolica prodotta in Italia nel 2022](https://www.arera.it/it/dati/eemprodinc2.6.htm).  
Per convincerci che il valore di consumo citato sopra sia sensato, sfruttiamo ancora una volta l’articolo di theavionist: per le esibizioni viene adottata una configurazione di serbatoi “ad-hoc”, con due serbatoi da 170 litri di carburante, per un totale di 340 litri. Il consumo che abbiamo stimato, corrispondente a 10.98 litri/minuto, per i 25 minuti di esibizione citati nell’articolo, ci dà 274 litri. È ragionevole pensare che gli aerei finiscano l’esibizione con una riserva di almeno il 10% del carburante iniziale e che quindi possano consumare all’incirca 300 litri. A quanto pare il valore di consumo estratto dalla velocità di crociera non si allontana troppo da quello effettivo di una esibizione acrobatica.  
Per una **singola esibizione**, quindi, una formazione di 10 frecce tricolore arriva a consumare **all’incirca 2700 litri, che si traducono in 26.25 MWh di energia**.

Ci sarebbe poi da valutare l’altra faccia della medaglia, ovvero tutta l’energia necessaria a produrre l’aereo, quella spesa per manutenerlo nonché quella consumata per smaltirlo una volta arrivato a fine vita.  
Ma questo è un compito arduo e lo rimandiamo magari ad un altro post! 

<!--
  created 2023-10-05 13:25:56.233423 +0200 CEST m=+0.052604084
-->