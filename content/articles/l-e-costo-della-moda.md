---
title: "L'e-costo della moda"
date: 2023-10-05
summary: |
  Il *fast fashion* ha un impatto devastante sull'ambiente e l'Italia vanta in Europa un primato negativo.  
  Riportiamo alcuni dati.
cover_image: # optional
  src: assets/post-img/girl-2581913_640_l5vzdo
#   caption: "caption string"
classes:
  - MWh
tags:
  - Energia
  - Abbigliamento
  - Consumi
  - Moda
---

In un [*recente video*](https://www.corriere.it/dataroom-milena-gabanelli/shein-lato-oscuro-re-fast-fashion-lavoratori-schiavi-tessuti-tossici-inquinamento/55bd7870-56f4-11ee-a17f-69493a54d671-va.shtml?utm_source=pocket-newtab-it-it&fbclid=IwAR0UCG6W8D_LUQaZFxNzG2_1nZk6gAZM-uaMmRgwAZlPUfCHxeVeifC05P8) della "Dataroom" del Corsera, Milena Gabanelli illustra con efficacia l'impatto ambientale del settore moda, con particolare riferimento al "fast fashion" di Shein, la piattaforma online destinata alla Gen-Z che riesce a sfornare fino a 6.000 nuovi articoli al giorno.  
La Gabanelli fornisce alcuni dati: 

{{< styledquote style="font-family: 'Share Tech Mono', monospace; font-sytle: unset;">}}la moda genera il 10% delle emissioni climalteranti globali, {{</styledquote>}}


{{< styledquote style="font-family: 'Share Tech Mono', monospace; font-sytle: unset;">}}servono 2.700 litri d'acqua (irrigazione dei campi di cotone e lavorazione dei tessuti) per una T-shirt, {{</styledquote>}}


{{< styledquote style="font-family: 'Share Tech Mono', monospace; font-sytle: unset;">}}ogni anno vengono prodotti 92 milioni di tonnellate di rifiuti tessili nel mondo{{</styledquote>}}

Vediamo di fornire anche noi qualche numero.

Secondo [*uno studio dell'ECAP*](http://www.ecap.eu.com/wp-content/uploads/2018/07/Mapping-clothing-impacts-in-Europe.pdf) ogni italiano butta nell'immondizia annualmente in media 7,2 Kg di vestiti, contro una media europea di circa 4,6 kg.  
L'italia è il Paese in cui si consumano (buttano) più vestiti: **una famiglia di 4 persone ne getta ogni anno in media ca. 29 kg.**

Considerando il [*contenuto energetico delle sole fibre tessili*](https://docplayer.net/42736522-Lca-new-zealand-merino-wool-total-energy-use.html) significa che una famiglia italiana media ogni anno "getta via" circa 840 kWh di energia in vestiti.  
Se poi consideriamo anche l'energia necessaria per il confezionamento e tutta la logistica a valle della produzione, l'impatto annuo relativo all'acquisto di capi di abbigliamento è da solo probabilmente superiore al consumo complessivo di elettricità della famiglia in questione.

La Gabanelli conclude: “*è la somma dei singoli comportamenti che può affossare il pianeta oppure salvarlo*”.  
[*Nicolas Georgescu Roegen*](https://it.wikipedia.org/wiki/Nicholas_Georgescu-Roegen), il matematico fondatore della bio-economia, definì la moda come “una malattia del genere umano”: una malattia da cui sembra impossibile guarire, ma che si può forse arginare, come si fa con il diabete.

Alcuni link interessanti al riguardo:

- [*https://www.thredup.com/bg/p/fashion-footprint-sources*](https://www.thredup.com/bg/p/fashion-footprint-sources)
- [*https://oecotextiles.blog/2011/01/19/estimating-the-carbon-footprint-of-a-fabric/*](https://oecotextiles.blog/2011/01/19/estimating-the-carbon-footprint-of-a-fabric/)

<!--
  created 2023-10-05 13:25:13.497455 +0200 CEST m=+0.049571251
-->