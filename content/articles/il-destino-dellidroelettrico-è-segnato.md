---
title: "Il destino dell’idroelettrico è segnato?"
date: 2025-02-05
tags:
- energia
- idroelettrico
- diga
- cambiamento climatico
summary: "La crisi idrica del bacino artificiale più grande al mondo, passata pressoché inosservata sui nostri media, induce a ragionare sull’importanza della produzione idroelettrica e sulla minaccia che il cambiamento climatico rappresenta per questo tipo di elettricità. "
cover_image:
 src: assets/post-img/kariba_dam_zdnfnq
#  caption: 
classes:
- TWh
---

Con i suoi [180 km3 di volume](https://en.wikipedia.org/wiki/Lake_Kariba) (180 miliardi di metri cubi), il lago artificiale Kariba, situato al confine tra Zambia e Zimbabwe, è il più grande al mondo e fornisce circa un terzo dell’energia elettrica a ciascuno dei due paesi. Paesi che basano moltissimo il loro approvvigionamento di elettricità sull’idroelettrico, rispettivamente l’[88%](https://www.iea.org/countries/zambia/electricity) e il [68%](https://www.iea.org/countries/zimbabwe/electricity).  

Sul sito della IEA (Agenzia Internazionale dell'Energia) c’è anche il dato di consumo energetico complessivo e pro-capite. In tabella sono riportati i valori per i due paesi, più i dati per l’Italia, come confronto. 

{{< tablecaption caption="Dati produzione energia elettrica. Fonte: [www.iea.org](http://www.iea.org)" class="caption-top" >}}
| paese | prod. en. elettrica totale [GWh] | share idro | quota idro [GWh] | en. pro-capite [MWh] | potenza pro-capite [kW] |
| :---- | ----- | ----- | ----- | ----- | ----- |
| Zambia (2022) | 19475 | 88% | 17138 | 0,709 | 1,94 |
| Zimbabwe (2022) | 8706 | 68% | 5920 | 0,530 | 1,45 |
| Italia (2023) | 264273 | 16% | 42284 | 5,020 | 13,75 |
{{</tablecaption>}}


Primo dato, un po’ scontato ma che non fa mai male evidenziare, è la differenza di “voracità” energetica tra il Bel Paese (tra i Paesi OCSE comunque uno dei più morigerati) e i due paesi africani: quasi un ordine di grandezza.  
Al contrario di questi poi, se dall’oggi al domani le riserve dei bacini si esaurissero, in Italia potremmo probabilmente continuare senza eccessivi problemi con i nostri attuali consumi di elettricità, perdendo solo il 16% che al momento produciamo dall’idroelettrico (e che alimenterebbe i consumi dello Zimbabwe per quasi 5 anni\!), con un incremento delle importazioni di altre fonti di energia (gas naturale, petrolio e carbone).   
Tutt’altra faccenda per i paesi affacciati allo Zambesi e al bacino Kariba, che oltre a dipendere fortemente dall’idroelettrico con i valori di cui sopra, importano molto meno dai paesi limitrofi: 9% Zambia (ma in forte crescita), 17% Zimbabwe, nel 2022\. Il calo della produttività della diga, infatti, ha già portato a [periodi di black-out](https://it.euronews.com/green/2024/10/15/zambia-blackout-giornalieri-colpa-della-siccita-manca-lacqua-per-far-funzionare-la-diga-id) di parecchie ore consecutive.

Ma è davvero così preoccupante la situazione del bacino Kariba, o si tratta di un fenomeno transitorio? Sul [sito](https://www.zambezira.org) dell’autorità del fiume Zambesi è possibile recuperare informazioni sull’idrologia del bacino e sugli impianti di produzione che vi sono stati costruiti.  
Le figure seguenti (non molto definite) mostrano le serie storiche del livello del bacino e della portata dello Zambesi. 

{{< cloudinary_img src="assets/post-img/kariba_levels_history_sv5ro4" caption="Dati storici sul livello del bacino Kariba. NOTA: i valori di quota sono da intendersi come altezza del livello del bacino rispetto al livello del mare">}}

{{< cloudinary_img src="assets/post-img/zambesi_flow_history_dd6uas" caption="Dati storici sulla portata giornaliera del fiume Zambesi">}}

Lasciamo al lettore Rescondiano giudicare quanto siano preoccupanti gli andamenti osservati nei periodi temporali considerati.
    