---
## Important: If this is a draft, next line should NOT begin with #
title: COP 27
date: 2022-12-02
## below are user-defined parameters (lower case keys recommended)
summary: |
  Il 20 novembre si è chiusa a Sharm Al Sheik, in Egitto, la COP27 ovvero il
  27° Summit intergovernativo dedicato al cambiamento climatico. 

cover_image:
  src: assets/post-img/52499223179_2d872ce78a_k_vgvvsp
tags:
  - COP
classes:
  - GWh
---

Il 20 novembre si è chiusa a Sharm Al Sheik, in Egitto, la COP27 ovvero il
27° Summit intergovernativo dedicato al cambiamento climatico. 

Non si aspettavano grandi risultati e le previsioni sono state confermate.  
Unico risultato dato in pasto al pubblico è la realizzazione di un fondo
intergovernativo destinato a finanziare i Paesi poveri che più di altri
si trovano a dover fronteggiare le conseguenze del cambiamento
climatico.  
Di questo fondo è stata tuttavia rimandata a data da
destinarsi ogni decisione riguardante quali Paesi ne potranno
beneficiare, quali Paesi dovranno mettere i soldi per costituirlo e
quanti soldi dovranno essere messi.  
In sostanza si può dire che un Fondo
così (unico risultato della COP), potremmo costituirlo anche
noi. Dati i risultati, la critica volta al rappresentante italiano (il
Ministro Pichetto) di essersene andato prima della conclusione forse
lascia un po' il tempo che trova e potrebbe persino costituire un motivo
di plauso...

Peraltro, nessuna delle COP precedenti (la prima è di quasi 30 anni fa),
sembra aver ottenuto risultati eclatanti, per lo meno per quanto
riguarda le emissioni di carbonio in atmosfera (principale causa del
cambiamento climatico), come dimostra il grafico sotto, che riporta le
26 precedenti COP e la parallela crescita di emissioni di CO2 in
atmosfera.

{{< cloudinary_img src="assets/post-img/image016_zurxeb" caption="CO<sub>2</sub> vs COPs. Come sarebbe andata se non le avessimo fatte?">}}


Alla COP hanno partecipato 30.000 delegati provenienti da tutto il
mondo. Ipotizzando una distanza media percorsa in aeroplano da ognuno di
loro (A/R) pari a 5.000 km, hanno contribuito tutti insieme ad emettere
circa 11.000 tonnellate di CO2 in atmosfera, circa le emissioni medie di
2.500 persone in un anno. Solo per raggiungere la COP.  
Il costo
energetico del Tonino Lamborghini International Convention Center dove
si è tenuto il summit e quello dei canapè di gamberetti in coulisse di
pompelmo li calcoliamo un'altra volta...

<!--
  created 2022-12-02 12:51:39.492131 +0100 CET m=+0.037111085
-->