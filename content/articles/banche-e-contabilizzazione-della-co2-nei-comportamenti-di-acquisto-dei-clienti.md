---
## Important: If this is a draft, next line should NOT begin with #
title: Banche e contabilizzazione della CO2 nei comportamenti di acquisto dei clienti
date: 2022-12-02
## below are user-defined parameters (lower case keys recommended)
summary: |
  Uno studio di Nature descrive un metodo per fornire ai consumatori informazioni sulla 
  CO2 dei loro acquisti tramite carta di credito.
cover_image:
  src: assets/post-img/mastercard_2Bcarbon_2Bcalculator_saebsh
tags:
  - CO2
  - EmCoin
---

Tra le varie iniziative volte a quantificare l'impatto ambientale dei
comportamenti individuali ce ne è una, avviata di recente su
[Nature](https://www.nature.com/articles/s41893-021-00756-w) ed adottata
da alcuni istituti finanziari internazionali, che mira a fornire
informazioni sulle emissioni di CO2 dei propri clienti monitorando gli
acquisti effettuati tramite carta di credito. 

La metodologia si basa su
un sistema sviluppato da [Doconomy](https://doconomy.com/), una startup
fintech svedese.
[Mastercard](https://developer.mastercard.com/product/doconomy-aland-index/)
in particolare ha già implementato il sistema, a sua volta [adottato da
alcune
banche](https://www.nicolaporro.it/atlanticoquotidiano/quotidiano/economia/una-carta-di-credito-per-monitorare-le-nostre-emissioni-personali-di-co2/)
a livello globale. Concettualmente l'idea è simile al progetto Emcoin
tuttavia gli acquisti effettuati con carta di credito permettono di
individuare cosa il cliente ha acquistato in maniera certa solo in
alcuni casi (es. rifornimento carburante), mentre in altri casi (es. al
supermercato quando si comprano diversi articoli, oppure acquistando un
biglietto aereo per un volo intercontinentale a basso costo o per un
volo locale a tariffa piena...), il risultato non può che essere
indicativo. Cresce comunque la sensibilità intorno a questa tematica che
all'estero viene presa in crescente considerazione anche [da parte delle
aziende e degli altri
stakeholders](https://www.milanofinanza.it/news/quanta-co2-produce-un-litro-di-coca-cola-202108121527511353).
A margine si noti che l'iniziativa incontra delle contestazioni, in
particolare da parte di chi (magari fornendo ogni sorta di dato
personale ai social network), si ribella all'idea che la propria banca
possa sapere cosa si acquista (che, va detto, comunque già lo sa...).

<!--
  created 2022-12-02 12:51:06.791664 +0100 CET m=+0.138913792
-->