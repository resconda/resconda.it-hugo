---
title: "La posizione di Resconda in vista della Conferenza Nazionale per lo Sviluppo Sostenibile"
date: 2025-11-07
tags:
- spuntini
# cover_image:
#  src: assets/post-img/
#  caption: 
---

Il 2-3-4 dicembre 2025 \- Roma, Palazzo Valentini Conferenza Nazionale per lo Sviluppo Sostenibile 2025.

Position paper del Gruppo di Lavoro Cultura del Forum Sviluppo Sostenibile \- MASE.

Il contributo dell’Associazione Resconda:

*L’associazione Resconda ritiene che la cittadinanza tutta debba impegnarsi in prima persona, individualmente, agendo consapevolmente per la sostenibilità ambientale[^1].  Questo al momento è reso impossibile da un gap culturale causato dalla mancanza di elementi quantitativi nella rappresentazione degli elementi chiave del comportamento sostenibile, affrontati sempre e solo in termini qualitativi (bene/male, bici/auto, meglio/peggio, carne/frutta, etc.). Attualmente quasi nessuno ha strumenti cognitivi idonei a valutare in termini quantitativi l’impatto ambientale di una propria scelta di acquisto o di comportamento, se non, nella migliore delle ipotesi, in termini relativi: meglio le mele locali del mango via aerea.*

*Solo un bambino di 4 anni non troverebbe deliranti affermazioni come “ci ho messo un’ora e mezza per venire a piedi da Milano a Roma” oppure “ho pagato 1.200 euro un kilo di mele”, poiché esiste un sapere condiviso e diffuso sugli aspetti quantitativi legati a tempo, spazio, peso, moneta, etc. Tale sapere ci permette una valutazione immediata e direzionalmente corretta delle situazioni che affrontiamo quotidianamente e ad essa vengono ancorate le nostre scelte conseguenti. Quanti (compresi quelli che si occupano di sostenibilità) troverebbero delirante l’affermazione “questa t-shirt ha un’impronta ecologica pari a 100 g di {{< CO2 >}} equivalente”?  Eppure l’ordine di grandezza dell’errore è lo stesso delle affermazioni precedenti: 100 x (l’impronta di una T-shirt è intorno ai 10 kg).*

*Se quindi non viene introdotta e supportata una cultura condivisa sugli aspetti quantitativi dell’impatto ambientale delle scelte di consumo e di comportamento individuale e l’educazione e l’informazione ambientale continuerà ad avere un carattere esclusivamente qualitativo, nessuno sarà mai in grado di perseguire obiettivi di sostenibilità che non siano indistinti, vaghi e non verificabili.*

*Lord Kelvin diceva: “quel che non si può misurare non si può migliorare”. Se veramente si vuole promuovere una cultura della sostenibilità a livello collettivo che sia sostanziale e non velleitaria è necessaria una cultura che permetta alle singole persone di misurare quotidianamente il livello di compatibilità ambientale delle proprie scelte di comportamento, di acquisto, di vita.*

[^1]: L’azione pubblica internazionale a ciò delegata ha mostrato ormai in modo incontrovertibile la propria inadeguatezza: si apre a breve la 32° COP annuale per la riduzione delle emissioni di GHG. Dalla prima COP ad oggi solo 2 anni hanno visto una riduzione delle emissioni di {{< CO2 >}}: nel 2009 e nel 2020, causate rispettivamente dalla crisi dei mutui subprime e dall’epidemia di Covid 19\.*


    