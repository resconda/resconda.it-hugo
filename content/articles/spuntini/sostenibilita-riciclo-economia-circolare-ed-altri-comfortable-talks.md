---
title: "Sostenibilità, riciclo, economia circolare ed altri “*comfortable talks*”"
date: 2025-10-10
tags:
- spuntini
cover_image:
 src: assets/post-img/plastics-4675036_1920_dhkw0e
#  caption: 
summary: "Parallelamente allo “sviluppo sostenibile” fioriscono e si diffondono rapidamente altri neologismi, modelli e sistemi concettuali che mirano ad integrare i temi ambientali con quelli dell’economia: uno di questi è l’economia circolare. Chi non ne ha sentito parlare? E chi non l’ha trovata un’idea fighissima?"

---

Il tema della tutela dell’ambiente è stato, forse più di ogni altro, piegato alle esigenze dell’economia, legata mani e piedi ai ceppi della crescita dei consumi (distruzione di risorse).   
Lo stesso concetto di sostenibilità, dal [Rapporto Bruntland](https://it.wikipedia.org/wiki/Rapporto_Brundtland) che nel 1987 che lo ha reso famoso fino ad oggi, è stato piegato alle esigenze dello “sviluppo” economico, andando a tratteggiare un mondo ideale in cui alla crescita dell’economia ed al miglioramento del benessere collettivo (inteso come maggiore stock di beni e servizi da consumare) si affianca la tutela e preservazione dell’ecosistema. Un concetto che viene allargato, stiracchiato, esteso, piegato, reso pervasivo e al contempo praticamente inutilizzabile, contribuendo significativamente a quella che è stata definita  la “[sustainability fatigue](https://www.positiveorg.co/en/news-publications/sustainability-fatigue-when-doing-good-becomes-too-much)”.     
Parallelamente allo “sviluppo sostenibile” fioriscono e si diffondono rapidamente altri neologismi, modelli e sistemi concettuali che mirano ad integrare i temi ambientali con quelli dell’economia: uno di questi è l’economia circolare.  
Chi non ne ha sentito parlare? E chi non l’ha trovata un’idea fighissima? Un mondo fatto di produzione di beni e servizi in cui gli scarti di un prodotto diventano la materia prima di un’altro, in cui tutti diventano ricchi, godono di un sacco di beni e servizi senza produrre rifiuti, inquinamento e danni all’ambiente: neanche l’acido lisergico potrebbe fare di meglio\!  
Di norma, quando si parla di “economia circolare” si fa riferimento al rapporto [Towards to Circular Economy](https://www.ellenmacarthurfoundation.org/topics/circular-economy-introduction/overview?gad_source=1&gad_campaignid=18189424489&gbraid=0AAAAACb4JAeW7wuUM_yWM0xToOd8qSVp1&gclid=Cj0KCQjwl5jHBhDHARIsAB0Yqjy3uMl3BQkTuEYWph2Wv6nClkJD3cpNmBPSYt9E0EFsL42vyK3R1w8aAne6EALw_wcB) elaborato una ventina di anni fa da MCKinsey & Company per conto della Ellen MCArthur Foundation.   
Adottata entusiasticamente da molti, soprattutto presso i *Think Tank* delle Associazioni industriali, i Governi, gli Enti che si occupano di sviluppo territoriale ed assimilati, l’economia circolare è diventata in breve tempo uno dei “*topos*” più diffusi nell’intervento pubblico in favore dell’ambiente e dell’economia.    
Visto il suo immediato e grande successo è stata recentemente oggetto di approfondimento scientifico, in particolare da parte dell’[Agenzia Federale per l’Ambiente](https://www.umweltbundesamt.de/) tedesca, che ha affidato ad gruppo internazionale di esperti un’analisi tecnica dei modelli e dei concettti sottostanti l’economia circolare, a seguito della quale è stato pubblicato un testo dal titolo piuttosto auto-esplicativo: “*The impossibilities of the circular economy \- Separating aspirations from reality*”, disponibile gratuitamente a [questo link](https://library.oapen.org/bitstream/handle/20.500.12657/59262/9781000819540.pdf).  
Il testo è in definitiva molto critico con l’economia circolare, considerata come “*un nuovo motore della crescita economica* (...) *sviluppata e promossa da politici, businessman, consulenti aziendali, associazioni e fondazioni aziendaliste*”, ricca di lacune sostanziali da un punto di vista logico e tecnico ma, soprattutto epistemologico, laddove non considera, nel corso dei cicli di produzione / riciclo, **l’inevitabile degradarsi dei beni, il consumo e la dissipazione di energia e l’inevitabilità della produzione di scarti**.  
Il modello economico proposto, pur accettando il fatto (invero per nulla scontato in economia) che l’attività economica si basa prima di tutto sulla trasformazione di risorse fisiche naturali, tuttavia ignora i principi di base che stanno alla base di tali trasformazioni, in particolare **il secondo principio della termodinamica**, la cui rilevanza e solidità è tale, nell'esperienza dell’uomo e della natura, da far dire a Arthur Stanley Eddington: “*if your theory is found to be against the Second Law of Thermodynamics I can give you no hope; there is nothing for it to collapse in deepest humiliation*”. Al riguardo è molto netto il Prof. Mario Giampietro, quando conclude: *in both cases, flat Earth and circular economy, we are dealing with a phenomenon referable to as “socially constructed ignorance in science and environmental policy discourse”*.

Quindi l’economia circolare è un ennesimo fuorviante e tendenzialmente pericoloso “*comfortable talk*”? Si,, quando viene elevato a sistema praticabile ed alternativo di economia  di consumo. Tuttavia è anche un concetto che contiene elementi di valore, specie quando mira a promuovere un approccio in generale più attento alla gestione delle risorse naturali, degli scarti,  al riuso, al riciclo etc. da parte di tutti.  
In conclusione: occorre fare attenzione a non buttare il bambino con l’acqua sporca, almeno fintanto che il bambino non si scopra essere un consulente travestito che cerca di convincerti a consumare di più perchè tanto poi si ricicla…

A margine: a fronte dei molti “*comfortable talks*” che popolano il bla-bla pseudo ambientalista (spesso di supporto al Business-as-Usual), invitiamo a visitare il sito web “[Uncomfortable knowledge](https://uncomfortableknowledge.com/)", che proprio il Prof. Giampietro ha realizzato qualche anno fa nel quadro di un progetto comunitario Horizon 2020\.  
    