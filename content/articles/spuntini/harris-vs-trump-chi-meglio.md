---
title: "Harris o Trump?"
date: 2024-11-05
tags:
- spuntini
# cover_image:
#  src: assets/post-img/
#  caption: 
---

Tra Harris e Trump quale sarebbe il candidato “migliore” dal punto di vista ambientale?   
Beh, Trump ha fatto uscire gli USA dall’accordo di Parigi e vuole ritirare la firma anche dagli accordi di Rio del 1992, ha tra i suoi sostenitori \- e sua volta apertamente sostiene \- le grandi compagnie petrolifere americane, è un fan dell’espansione dell’attività estrattiva (d*rill, baby drill\!)*, vuole eliminare le restrizioni alle emissioni industriali di {{< CO2 >}} ed è un negazionista climatico totale.  

Harris dovrebbe continuare la politica del presidente Biden, con il ritorno nell’accordo di Parigi, 370 miliardi di dollari dell’*Inflation Reduction Act* destinati alla produzione di energia da fonti rinnovabili e 1.200 miliardi dell’*Infrastructure Investment and Jobs Act* di incentivi alle auto elettriche. Sulla carta parrebbe non esserci storia. Ma…  
Ma: l’accordo di Parigi, come abbiamo già sottolineato, in quasi 30 anni di COP non ha ottenuto alcun risultato in termini di riduzione delle emissioni, che sono invece sempre aumentate. A sanzionare la totale inconsistenza delle COP basti considerare che Azerbaijan (in cui si terrà tra pochi giorni la 29° COP), Emirati Arabi Uniti (in cui si è tenuta la 28°) e Brasile (in cui si terrà la 30°), si apprestano [secondo Oil Change International](https://geagency.it/le-cop-che-non-ti-aspetti-i-paesi-ospitanti-aumenteranno-produzione-fossili-del-32/) ad aumentare la produzione di combustibili fossili del 32%. 

La politica espressa al riguardo dalle amministrazioni “progressiste” dei Paesi occidentali alla prova dei fatti si rivela quindi del tutto inconsistente. A che pro sostenerla ancora se non per menare il can per l’aia?  
La politica americana di sostegno alle energie rinnovabili e all’auto elettrica poi, mira sostanzialmente a rafforzare il ruolo del Paese nella produzione di tali beni, in una logica di produzione/consumo, che se da un lato propone una prospettiva di mercato di beni e servizi a minor impatto ambientale, dall’altro rimane sostanzialmente BAU (*business as usual*), in cui l’obiettivo resta quello di creare e conquistare mercati, e chi rischia di fare da padrone alla fine è il paradosso di Jevons, con un saldo ambientale dell’operazione a zero se non negativo.  
Va inoltre detto che Harris pare non abbia nemmeno assunto posizioni chiare al riguardo, allineandosi al trend (che abbiamo visto da ultimo manifestarsi chiaramente in Europa) di allontanamento imbarazzato da politiche ambientali che possano oltre alle chiacchiere avere anche qualche misero effetto (necessariamente a discapito dell’economia).  
D’altro canto và detto che Trump, a dispetto del proprio credo e dei propri interessi, potrebbe avere anche effetti positivi sull’ambiente: è senz’altro meno interventista ed orientato ad un progressivo e sostanziale disimpegno in politica estera e potrebbe per questo contribuire a ridurre la conflittualità in diverse aree in cui la guerra provoca danni ambientali enormi (es. Ucraina), con un beneficio netto per l’ambiente. Inoltre, con la sua visione localistica e protezionista, potrebbe magari dare un bel colpo al sistema degli scambi internazionali, contribuendo alla riduzione del commercio e del consumo di risorse naturali, chissà…Non è un caso che l’Economist, una delle voci più qualificate e attente del sistema economico basato sulla globalizzazione degli scambi, abbia fatto un endorsement netto e chiaro per Harris.  
Insomma sulla carta una associazione ambientalista come la nostra dovrebbe parteggiare per Harris ma, se gli effetti della politica di Trump fossero quelli sopra ipotizzati…     
 

[^1]:  Utilizziamo come riferimento la [“Fiat Punto”](https://www.terraup.it/auto/fiat/grande-punto), abbiamo un consumo per di 7 litri x 100 km in traffico urbano, con [10 kWh](https://www.motus-e.org/faq-items/la-ricarica-dellauto-elettrica-conviene-perche-non-si-pagano-le-accise/#:~:text=Un%20litro%20di%20benzina%20contiene,arriva%20a%2010%2C7%20kWh.) di energia per litro di combustibile.
    