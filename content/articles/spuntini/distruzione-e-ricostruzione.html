---
title: |-
  Distruzione e ricostruzione
date: 2023-05-07
summary: |
  Il 26 Aprile scorso ha avuto luogo a Roma la Conferenza Bilaterale sulla Ricostruzione dell’Ucraina. L’obiettivo della Conferenza, promossa dal Governo italiano, è presentare il sistema Italia come partner privilegiato nelle attività di ricostruzione attese nel momento in cui la guerra sarà (auspicabilmente il prima possibile), terminata.
cover_image:
  src: "https://mailtrain.resconda.it/mosaico/img?src=https%3A%2F%2Fmailtrain.resconda.it%2Ffiles%2Fcampaign%2Ffile%2F11%2F6ae63b0ba74169d1657612b20b4a0d8c&method=resize&params=166,null"
tags:
  - spuntini
---

<p style="margin: 1em 0px; margin-top: 0px; text-align: justify">
  Il 26 Aprile scorso ha avuto luogo a Roma la Conferenza Bilaterale sulla
  Ricostruzione dell’Ucraina. L’obiettivo della Conferenza, promossa dal Governo
  italiano, è presentare il sistema Italia come partner privilegiato nelle
  attività di ricostruzione attese nel momento in cui la guerra sarà
  (auspicabilmente il prima possibile), terminata. Hanno partecipato, oltre alle
  più alte cariche degli Stati italiano ed ucraino, anche le più grandi società
  private e pubbliche italiane nei settori strategici dello sviluppo.
</p>
<p style="margin: 1em 0px; text-align: justify">
  Si presegue una strategia in modo da essere in prima linea per beneficiare di
  uno dei più ambiti “by-products” della guerra: la ricostruzione: un “affare”
  da 400 miliardi, un contesto in cui si genera ricchezza a pioggia, per i
  ricostruiti e per i ricostruttori.
</p>
<p style="margin: 1em 0px; text-align: justify">
  E’ questo il sedimento culturale del Piano Marshall: un epopea
  socio-politico-economica che ha messo in moto una crescita “virtuosa”, sia
  dell’economia europea - i “ricostruiti” - che di quella americana - i
  “ricostruttori”.
</p>
<p style="margin: 1em 0px; text-align: justify">
  Occorre tuttavia tenere presente che, a parte l’eccezione rifulgente del Piano
  Marshall, la guerra storicamente ha sempre avuto un saldo saldamente negativo
  a livello sistemico. Il successo del Piano Marshall è stato invece reso
  possibile da una circostanza determinante: l’enorme disponibilità di energia
  (ed altre conseguenti risorse materiali) a basso costo a livello globale ed in
  particolare negli Stati Uniti che in quel decennio registravano ogni anno una
  produzione di petrolio a basso e-costo superiore a quella dell’anno
  precedente...
</p>
<p style="margin: 1em 0px; text-align: justify">
  Le dinamiche di tipo keynesiano, che sottostanno ai modelli basati sulla spesa
  pubblica e, nel caso di specie, sulla ricostruzione post-bellica, potranno
  funzionare anche in un contesto in cui l’energia disponibile a basso costo, a
  contrario, va riducendosi?
</p>
<p style="margin: 1em 0px; margin-bottom: 0px; text-align: justify">
  O il saldo finale vedrà prevalentemente debiti e cattedrali...?
</p>
