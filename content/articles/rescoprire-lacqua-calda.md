---
## Important: If this is a draft, next line should NOT begin with #
title: ResCoPrire l'acqua calda
date: 2023-03-02
## below are user-defined parameters (lower case keys recommended)
summary: | # leave blank if no summary is provided
  Quale di queste docce si addice di più alla vostra abitudine? E nella vostra famiglia? Quante “Greta” e quanti “Sciagurati” sono là fuori? Quali soluzioni tecnologiche possiamo utilizzare per limitare questo impatto?
cover_image: assets/post-img/Screenshot_2023-03-06_at_22.41.45_pipile # optional
classes:
  - kWh
tags:
  - energia
---

Ad Ottobre, in [una](/articles/vado-a-farmi-una-doccia-calda.md) delle precedenti Pillole Rescondiane abbiamo introdotto un primo numero sul costo energetico di una doccia.  
Lì dicevamo che “*fa 2-3 kWh consumati, per farla breve, anzi no*”.  

Quello che aggiungiamo oggi è una semplice esperienza di raccolta dati, un ventaglio di scenari e un ragionamento su quanto il nostro comportamento può influire su questo dato. Il tutto al fine di accrescere Consapevolezza su una “banale” azione giornaliera. 

Un semplice set-up casalingo con ausilio di misuratori (di corrente elettrica e di flusso d’acqua), e una tabella semplificata che ci aiutano nella quantificazione e nella “Visione” della situazione.

## Contesto

Certo, rispetto ai grandi temi energetici globali l’impatto della nostra doccia può sembrare insignificante...e come vedremo lo è! 
Singolarmente infatti, ogni giorno, possiamo essere energeticamente virtuosi o scellerati a piacimento, e il nostro personale impatto rimarrà con tutta probabilità nella classe dei [kWh](/classes/kwh).

Kilowattora che, comunque, quando iniziamo a moltiplicarli su di un mese, mostrano i primi grandi numeri.
Decine o addirittura centinaia di KWh su base mensile che quindi sfiorano o superano il MWH su base annua, e questo solo per le nostre singole docce. 

{{< cloudinary_img src="assets/post-img/Screenshot_2023-03-06_at_22.42.38_q1e94o" caption="Nella tabella i macro dati raccolti il mese scorso, un semplice Set-up casalingo con ausilio di misuratori (di corrente e di flusso)" >}}

Naturalmente le grandezze diventano piu' d’impatto se consideriamo

- le docce del nostro paesello: 3000 abitanti ~ GWh
- le docce della nostra città : 1 Milione di abitanti ~ TWh

Il grafico seguente riporta l’incidenza media dei consumi domestici dove, come possiamo vedere, dopo il riscaldamento dei locali l’utilizzo di acqua calda è la maggiore fetta di energia che ogni cittadino consuma nella propria abitazione.

{{< cloudinary_img src="assets/post-img/Screenshot_2023-03-06_at_22.37.46_mscf0h" >}}

Percentuale importante, ma che aumenta o diminuisce a seconda del grado di efficienza del nostro _space heating_, (cioè della Classe Energetica della nostra abitazione). In una casa efficiente l’acqua calda, o *water heating* avrà un’incidenza maggiore sui consumi totali.  

{{< cloudinary_img src="assets/post-img/Screenshot_2023-03-06_at_22.37.54_augqqo" >}}

Nel contesto massimo il consumo delle abitazioni *residential* rappresenta una fetta importante di utilizzo energetico, con il conseguente apporto di emissioni. 

{{< cloudinary_img src="assets/post-img/Screenshot_2023-03-06_at_22.52.51_kpp0pk" >}}

Questo ci dice che, come in tanti altri ambiti, nei prossimi anni saremo chiamati ad una revisione dei nostri comportamenti (e ad una modifica delle tecnologie, politiche, etc.), misure che insieme alla nostra consapevolezza ci aiuteranno a rendere più sostenibile ogni nostra azione. 

## Le nostre misurazioni

Il tema è più vasto di quello che si possa immaginare, ed in questa pillola volevamo far ragionare su due fattori principali e sulla loro incidenza in termini energetici (e quindi ambientali/economici). 

Nei pochi numeri e tabelle qui sotto **non è stato considerato il tipo di tecnologia** utilizzata per portare l’acqua in temperatura, (per questo dedicheremo un ulteriore post) ma abbiamo semplicemente ricavato un valore di energia medio rilevato da due semplici oggetti:

1. Misuratore di corrente da parete
{{< cloudinary_img src="assets/post-img/powermeter_yhbjot" width="200px" caption="Capace di misurare potenza istantanea (kW) e energia consumata nel tempo (kWh)">}}
2. Doccia Amphiro[^1]
{{< cloudinary_img width="200px" src="assets/post-img/Screenshot_2023-03-06_at_22.18.10_aoe4qi" caption="capace di misurare flusso d’acqua (l/min) e temperatura, e da questi derivano il calcolo dell’energia consumata (kWh) e massa d’acqua transitata durante la doccia (lt). [Per saperne di pi&ugrave;](https://amphiro.com/en/how-it-works/studies)">}}


La rilevazione è durata per un mese esatto, per un consumo totale di 135 kWh. Il risultato letto dal misuratore a parete conferma il dato pieno di inefficienza menzionato nella [prima puntata](/articles/vado-a-farmi-una-doccia-calda.md) su questo argomento.

Dai dati raccolti tramite App dalla doccia Amphiro, il valore medio è stato invece di 2 kWh per ogni doccia, con un consumo medio di 36 litri d’acqua per sessione.  

Altro dato molto importante che la App ci consente di monitorare è il flusso d’acqua, che a 6 l/min  abbiamo stabilito poter essere un buon Benchmark.  

Con particolare attenzione quindi a **flusso** e **durata** della doccia come macro variabili, vediamo come una doccia più o meno “disciplinata” può variare il nostro consumo.

Nella seguente Tabella vedete varie tipologie “umane” di docce, una serie di scenari plausibili che rappresentano lo spettro di quello che può essere una doccia.


{{< cloudinary_img src="assets/post-img/Screenshot_2023-03-06_at_22.46.51_u71shz" >}}

Una tabella che vuole esaltare il risultato quantitativo di un’azione, a prescindere dalla soluzione tecnologica che in questo post ignoriamo, e di come semplicemente flusso e durata di una doccia possono influire sul suo impatto energetico. 

Quale di queste docce si addice di più alla vostra abitudine? E nella vostra famiglia? Quante “Greta” e quanti “Sciagurati” sono là fuori? Quali soluzioni tecnologiche possiamo utilizzare per limitare questo impatto?

Approfondiremo presto questi diversi punti di vista in altre pillole.

[^1]: non abbiamo ricevuto sponsorizzazioni da Amphiro, semplicemente avevamo questo prodotto a disposizione.

<!--
  created 2023-03-02 12:02:04.749144 +0100 CET m=+0.104145001
-->