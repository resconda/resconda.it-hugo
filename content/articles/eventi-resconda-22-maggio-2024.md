---
title: "Eventi Resconda: 22 Maggio c/o Toolbox a Torino!"
date: 2024-05-08
## below are user-defined parameters (lower case keys recommended)
summary: |
  Proseguono le attività di informazione e formazione di Resconda. Dopo l'incontro al Politecnico di Torino di sabato 27 Aprile, è previsto un altro incontro il 22 Maggio, con testimoni di eccezione...
cover_image: # optional
  src: assets/post-img/evento_yktgd2
#   caption: "caption string"
tags:
- Resconda
- eventi
- Emcoin
---

Prosegue la serie di eventi di informazione e formazione di Resconda: il 22 maggio alle 18.30, presso [Toolbox Coworking](https://toolboxcoworking.com/) a Torino cercheremo di fare informazione e formazione sui temi dell'energia e dell'ambiente e su come possiamo, in qualità di singoli individui, agire in modo efficace per la preservazione dell'ambiente.

{{< button_add_to_calendar start="2024-05-22 18:00:00" end="2024-05-22 20:30:00" timezone="Europe/Rome" title="...e se l'energia e l'ambiente fossero una valuta?" description="" location="Toolbox via A. da Montefeltro, Torino" >}}

L'evento ha luogo nel contesto del [Festival dello Sviluppo Sostenibile](https://2024.festivalsvilupposostenibile.it/)" indetto da [Asvis](https://asvis.it/). Ora, siamo i primi a sostenere che lo sviluppo sostenibile è un ossimoro e una pericolosa illusione, tuttavia ogni tanto occorre fare il gioco del nemico per poterlo affrontare più efficacemente.  
Anche l'incontro di presentazione del [progetto Emcoin](https://emcoin.resconda.it/) svolto presso il Politecnico di Torino il 27 Aprile scorso era inserito nel contesto della "[Planet week](https://www.planetweek.org/events.php?day=27)", ovvero dell'iniziativa organizzata dal MASE in concomitanza con il G7 ambiente: cerchiamo dall'interno di mettere granelli di sabbia negli ingranaggi della macchina che sacrifica senza esitazione le risorse naturali sull'altare della crescita economica...

- Ugo Bardi (membro del Club di Roma, saggista e blogger), parlerà di mobilità elettrica, cercando di mettere un argine allo storytelling disinformativo che la caratterizza; 
- Luciano Celi (ricercatore del CNR e presidente di ASPO) presenterà l'ultimo saggio di Charles A.S Hall edito in Italia: "*Cogli l'ultima mela*", in cui è descritta la relazione tra biofisica ed economia, negata e dimenticata dal pensiero economico dominante, affetto da congenita "cecità energetica"; 
- Angelo Tartaglia, fisico e membro di IAA, farà il punto sulle reali possibilità che hanno in Italia individui e comunità che intendono autoprodurre l'energia elettrica. 

Seguirà la presentazione dei risultati del progetto Emcoin e dell'App in corso di realizzazione in tale ambito.

Poiché il numero di posti è limitato si consiglia di iscriversi per tempo tramite [questo link](https://ticketbud.com/events/e8ec7cec-f4f4-11ee-b6b6-42010a71702d?preview=true&vox=true).

Per chi non potesse o riuscisse a partecipare si rimanda all'incontro successivo, il 5 Giugno alle 17.30 presso il Circolo dei Lettori di Torino, in cui interverranno figure come lo stesso Charles A.S. Hall (in videoconferenza dagli Stati Uniti), Maurizio Pallante e Sergio Ulgiati ([qui il link](https://ticketbud.com/events/75da14b6-0c60-11ef-ac9f-42010a71702d) per registrarsi, save the date!).


<!--
  created 2024-05-08 18:42:13.271373 +0200 CEST m=+0.102105460
-->