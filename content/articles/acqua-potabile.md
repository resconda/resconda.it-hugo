---
title: Acqua Potabile
date: 2023-10-05
summary: | 
  Anche l'acqua costa energia: lo sapevano bene gli imperatori del tardo impero romano che impiegavano numerosissimi schiavi per trasportare anfore piene d'acqua per le loro ville dotate di acqua "corrente".  
  E oggi quanto ci e-costa?
cover_image: # optional
  src: assets/post-img/water-2825771_640_nisnas
#   caption: "caption string"
classes:
  - kWh
tags:
  - Energia
  - Acqua
  - Consumi
---

L'importanza vitale che risiede in una risorsa come l'acqua determina la necessità di un consumo consapevole, sia che venga utilizzata per usi agricoli, industriali o fatta scorrere dal rubinetto di casa. Ciò è ancor più necessario in un paese come l'Italia, che da più di un ventennio si posiziona nelle prime posizioni tra i paesi UE per la quantità di acqua dolce prelevata dalla rete. Secondo l'ISTAT, in Italia nel 2020 sono stati immessi in rete 9,19 miliardi di metri cubi, per un prelievo pro capite annuo medio pari a 155 m3 d'acqua a persona (155 mila litri, il contenuto di 20 autobotti!!!), seconda solo alla Grecia (con 158 m3). Ovviamente il consumo domestico non è che una minima parte di tale quantità... ma una gran parte è ad esempio incorporata nel cibo che mangiamo.

Quel che sovente si ignora è che l'acqua richiede un non trascurabile apporto di energia per la sua potabilizzazione, distribuzione e la manutenzione della rete: **ogni italiano consuma infatti in media in un anno 275 kWh di energia per l'acqua immessa in rete** (373 litri di acqua pura ogni giorno, di cui tra l'altro solo 215 giungono a destinazione, il resto andando disperso nella rete). Circa 1000 KWh a famiglia!

Considerando invece dell'acqua immessa in rete quella effettivamente utilizzata, notiamo che ci sono notevoli differenze a livello regionale, le performances variano infatti dalla Valle d'Aosta (maglia nera nel consumo dell'acqua, con 438 litri pro capite al giorno) alla Puglia (con 155 litri/giorno p.c.). Amici valdostani, cosa ve ne fate di tutta quest'acqua? Vi sarà tuttavia di conforto sapere che la Valle d'Aosta è comunque la Regione con la minore quota di perdite della rete: il 24%, con una media nazionale che si avvicina al 50%!

(vedi tabella con i valori disaggregati per Regione) \[Link pop up\].

  -------------------------------------------------------------------------
  Regione             l/giorno          kWh/giorno        kWh/anno
  ------------------- ----------------- ----------------- -----------------
  Valle d'Aosta       438               0,886             323,417

  Piemonte            234               0,473             172,784

  Liguria             240               0,486             177,215

  Lombardia           262               0,530             193,459

  Veneto              206               0,417             152,109

  Trentino            291               0,589             214,873

  Friuli              212               0,429             156,540

  Emilia-Romagna      198               0,401             146,202

  Toscana             171               0,346             126,266

  Umbria              166               0,336             122,574

  Marche              190               0,384             140,295

  Lazio               223               0,451             164,662

  Abruzzo             223               0,451             164,662

  Molise              234               0,473             172,784

  Campania            208               0,421             153,586

  Basilicata          179               0,362             132,173

  Puglia              155               0,314             114,451

  Calabria            277               0,560             204,535

  Sicilia             181               0,366             133,649

  Sardegna            203               0,411             149,894
  -------------------------------------------------------------------------

*Riferimenti*

- Dati del consumo giornalierio medio pro capite del Rapporto ISTAT 2023: [*https://www.istat.it/it/files/2023/03/GMA-21marzo2023.pdf*](https://www.istat.it/it/files/2023/03/GMA-21marzo2023.pdf)).
- Costo energetico della potabilizzazione, distribuzione e manutenzione della rete (pari a a 2,023 kWh/m^3^) da Ecoinvent: [*https://ecoinvent.org/*](https://ecoinvent.org/))


<!--
  created 2023-10-05 13:26:12.809237 +0200 CEST m=+0.052868959
-->