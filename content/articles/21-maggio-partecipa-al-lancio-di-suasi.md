---
title: "21 Maggio: partecipa al lancio di Suasì"
date: 2025-05-12
tags:
- eventi
- suasì
summary: "Mercoledì 21 Maggio alle 18.30 presso Toolbox Coworking a Torino offriamo un bicchiere e presentiamo al pubblico l’app “**SuaSì**”, nel corso di un incontro dal titolo: “**Alla scoperta dell’energia nascosta nei prodotti che consumiamo**”"
cover_image:
 src: assets/post-img/suasi_swdikz
#  caption: 
classes:
- TWh
---

Mercoledì 21 Maggio alle 18.30 presso Toolbox Coworking a Torino presenteremo al pubblico l’app “**SuaSì**”, nel corso di un incontro dal titolo: 

“**Alla scoperta dell’energia nascosta nei prodotti che consumiamo**”

Perché conoscere l’energia incorporata nei prodotti che acquistiamo? Perché ognuno di noi, attraverso le scelte di acquisto quotidiane, può contribuire alla lotta al cambiamento climatico, purché gli sia noto quanto le sue azioni possano incidere in termini di riduzione di impatto ambientale.  

* SuaSì è la prima App che consente di scegliere quali beni acquistare (al momento cibo, bevande e detergenti) al fine di contribuire al risparmio energetico e alla riduzione del proprio impatto ambientale.  
* SuaSì mira a superare l'informazione qualitativa ("buono" o "cattivo"), fornendo dati quantitativi sul contenuto energetico di beni di largo consumo.   
* SuaSì nasce con l’intento di superare una visione moralistica e superficiale della sostenibilità e per dare indicazioni concrete ed attendibili grazie alle quali il consumatore può fare scelte di acquisto consapevoli e coerenti con i propri obiettivi di riduzione dell’impatto ambientale.  
* SuaSì è una parola piemontese che significa “*scelto*” e viene dal francese antico “*coisir*”, a sua volta derivato dal gotico “*kausjan*”  che significava “gustare, esaminare, provare, accorgersi”. 

L’App è stata sviluppata nel corso degli ultimi 2 anni dall’Associazione in collaborazione con diversi partner tra i quali il Politecnico di Torino – DISEG, l’Associazione SEQUS, l’Università Parthenope di Napoli, CFR Lab, Pro Natura Torino ed altri.  Il progetto è stato sostenuto grazie ai fondi comunitari dell’iniziativa SEFIT della Città di Torino ed i fondi Otto per Mille della Chiesa Valdese, oltre al contributo del Politecnico di Torino.  
**Per partecipare all’evento (di persona oppure via streaming on-line) occorre registrarsi tramite [questo link](https://www.eventbrite.it/e/biglietti-suasi-alla-scoperta-dellenergia-nascosta-nei-prodotti-che-acquistiamo-1336270203149?aff=oddtdtcreator).** 

Ovviamente la classe qui sopra indicata (TWh) è un auspicio sulla dimensione del risparmio di energia che speriamo si possa raggiungere a seguito dell’uso di SuaSì da parte di tutti\!
    