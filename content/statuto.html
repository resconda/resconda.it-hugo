---
---

<section class="fullwidth-section numbered-headings">

    <h1 class="site-title">STATUTO</h1>

    <h2 id="denominazione-e-sede">Denominazione e Sede</h2>
    <p>È costituita l'associazione denominata "Associazione per la
        REStituzione CONsapevole del Debito Ambientale - RESCONDA". La sede è in
        Torino, in Strada dei Tetti Bertoglio 79. Un eventuale trasferimento
        della sede o l’istituzione di una sede secondaria non prevede modifica
        allo Statuto.</p>
    <h2 id="durata">Durata</h2>
    <p>L'associazione ha durata illimitata e potrà essere sciolta con
        deliberazione dell'Assemblea straordinaria.</p>
    <h2 id="scopo-finalità">Scopo – Finalità</h2>
    <p>L'associazione è senza scopo di lucro ed opera senza discriminazione
        di nazionalità, politica, religiosa o di genere;</p>
    <p>Obiettivo dell’associazione è elaborare e promuovere iniziative volte
        a:</p>
    <ol>
        <li>accrescere la consapevolezza collettiva in ordine alle scelte
            funzionali al ripristino dell’ equilibrio tra attività umane ed
            ambiente;
        </li>
        <li>permettere alle persone di meglio valutare l’efficacia e la bontà di
            proposte ed iniziative volte al miglioramento della condizione
            ambientale ed alla conservazione degli ecosistemi;
        </li>
        <li>Promuovere una transizione socialmente sostenibile verso un modello
            economico volto alla conservazione delle risorse naturali ed in
            equilibrio con la capacità dell’ecosistema di rigenerarsi.
        </li>
        <li>In generale, intraprendere ogni azione volta al ripristino
            dell’equilibrio tra attività umane ed ambiente.
        </li>
    </ol>
    <p>L’associazione intende essere interlocutore qualificato per la
        realizzazione di attività e strumenti di informazione e
        sensibilizzazione sulle problematiche ambientali, nella ricerca di un
        nuovo modello sociale ed economico in cui la creazione e lo sviluppo di
        beni e servizi sia determinato dalle risorse naturali disponibili e
        necessarie a tal fine (inclusa la capacità di smaltimento di tali beni e
        servizi al termine del ciclo di vita), secondo quanto rappresentato dal
        Club di Roma nei suoi documenti relativi ai limiti dello sviluppo.</p>
    <p>A tal fine, l'associazione realizza attività di:</p>
    <ul>
        <li>Preparazione e diffusione di materiale informativo;</li>
        <li>Ideazione, promozione, organizzazione e gestione di progetti di
            ricerca, analisi, definizione ed implementazione di strumenti
            conoscitivi volti a migliorare l’equilibrio tra uomo e ambiente;</li>
        <li>promozione ed organizzazione di convegni, dibattiti, stages,
            conferenze, concorsi, premi, ecc.;</li>
        <li>promozione ed organizzazione di corsi di informazione, formazione e
            perfezionamento</li>
        <li>preparazione, pubblicazione e diffusione di prodotti editoriali, siti
            e piattaforme web, blog e materiali multimediali, periodici ed altri
            contenuti.</li>
        <li>Formazione di esperti in grado di elaborare gli strumenti e le azioni
            necessarie;</li>
        <li>Consulenza ai decision makers al fine di metterli in grado di meglio
            operare;</li>
        <li>Partecipazione in enti, anche politici o istituzionali, la cui azione
            presenti ricadute ambientali.</li>
        <li>Partecipazione a convegni, seminari, corsi e manifestazioni, anche
            internazionali</li>
        <li>Collaborazione con i media nazionali ed internazionali;</li>
        <li>Partecipazione, organizzazione e promozione - in collaborazione con
            altri enti – a manifestazioni culturali coerenti con l'oggetto
            sociale.</li>
        <li>Accesso, ove necessario, a finanziamenti pubblici o privati fornendo
            le garanzie richieste.</li>
        <li>quant'altro conducente al raggiungimento del fine associativo, come
            ad esempio stipulare convenzioni con enti pubblici o privati fornendo le
            garanzie richieste;</li>
    </ul>
    <p>Per l’attuazione dei propri scopi, l’Associazione potrà assumere od
        ingaggiare esperti, tecnici, artisti, conferenzieri o altro personale
        specializzato estraneo all’Associazione.</p>
    <p>Le attività di cui sopra sono svolte dall'Associazione
        prevalentemente tramite le prestazioni fornite dai propri aderenti.</p>
    <h2 id="composizione-dellassociazione">Composizione
        dell'Associazione</h2>
    <p>Gli associati si dividono nelle seguenti categorie:</p>
    <ol type="1">
        <li>Soci Fondatori: coloro che hanno costituito l’associazione
            sottoscrivendo l’atto costitutivo.</li>
        <li>Soci Ordinari: le persone fisiche, giuridiche o enti, la cui domanda
            di ammissione è stata accettata dal Consiglio direttivo e che
            verseranno, all'atto dell'ammissione, la quota di associazione
            stabilita.</li>
        <li>Soci Sostenitori: associati che contribuiscono con particolari
            apporti economici. Il contributo minimo per conseguire e conservare la
            carica di socio sostenitore viene determinato dall’Assemblea.</li>
    </ol>
    <p>La divisione degli Associati nelle suddette categorie non implica
        alcuna differenza di trattamento in merito ai loro diritti e doveri nei
        confronti dell'Associazione.</p>
    <h2 id="criteri-di-ammissione">Criteri di ammissione</h2>
    <p>Per ottenere la qualifica di Socio, ogni aspirante deve presentare
        domanda firmata su apposito modulo, consegnandola direttamente, oppure
        inviandola a mezzo posta e/o e-mail al Consiglio Direttivo.</p>
    <p>In mancanza di comunicazione di rigetto della richiesta da parte del
        Consiglio Direttivo entro 90 giorni dalla data di presentazione della
        stessa la domanda si intende accolta.</p>
    <p>Il Consiglio direttivo può proporre il rigetto della domanda
        all'Assemblea dei Soci, che si esprime a maggioranza dei 2/3.
        L’eventuale rigetto della domanda dovrà essere motivato e l’aspirante
        socio potrà ricorrere contro detta decisione alla prima assemblea
        indetta.</p>
    <h2 id="diritti-dei-soci-e-dei-sostenitori">Diritti dei Soci e dei
        Sostenitori</h2>
    <p>L’associato in regola con il rinnovo annuale dell’iscrizione:</p>
    <ul>
        <li>Ha il diritto di partecipare alle attività promosse
            dall'Associazione</li>
        <li>Fa parte dell’Assemblea ed in essa esprime il proprio voto.</li>
        <li>Ha il diritto di essere informato sui programmi, le attività ed
            iniziative dell’Associazione.</li>
        <li>Ha il diritto di eleggere gli organismi dirigenti ed essere eletto
            negli stessi.</li>
        <li>Ha il diritto di recedere dall’Associazione.</li>
    </ul>
    <p>I diritti del singolo associato possono essere limitati o sospesi
        secondo le procedure del presente Statuto</p>
    <h2 id="doveri-dei-soci-e-dei-sostenitori">Doveri dei Soci e dei
        Sostenitori </h2>
    <p>Ciascun Associato deve:</p>
    <ol type="a">
        <li>Accettare e rispettare le norme contenute nell'Atto Costitutivo,
            nello Statuto ed in tutte le deliberazioni dell'Assemblea dei Soci e/o
            del Consiglio direttivo;</li>
        <li>Evitare qualsiasi comportamento che possa gettare discredito
            sull'Associazione;</li>
        <li>pagare la quota sociale stabilita annualmente, entro il termine
            stabilito dal Consiglio direttivo;</li>
        <li>cooperare per il raggiungimento delle finalità associative.</li>
        <li>assumere un comportamento leale e trasparente, rispettando la dignità
            e le opinioni di ciascuno.</li>
        <li>rimettere la risoluzione di eventuali controversie interne agli
            organismi di direzione.</li>
        <li>Gli associati chiamati a ricoprire cariche e ruoli devono farlo con
            diligenza e responsabilità.</p>
        </li>
    </ol>

    <h2 id="perdita-della-qualità-di-socio-o-di-sostenitore">Perdita
        della qualità di Socio o di Sostenitore</h2>
    <p>La qualità di “Socio” si perde per decesso, recesso, morosità o
        esclusione. La morosità viene dichiarata dal Consiglio direttivo.</p>
    <p>Le dimissioni da socio devono essere in forma scritta, consegnata
        direttamente, oppure inviata a mezzo posta e/o e-mail al Consiglio
        Direttivo ed hanno effetto immediato al momento della ricezione.</p>
    <p>L’esclusione viene deliberata dal Consiglio Direttivo nei confronti
        del socio o del sostenitore:</p>
    <ul>
        <li>che non ottemperi alle disposizioni del presente Statuto e delle
            deliberazioni adottate dagli organi dell’Associazione;</li>
        <li>che, in qualunque modo, arrechi o possa arrecare gravi danni, anche
            morali, all’Associazione.</li>
    </ul>
    <p>Successivamente il provvedimento del Consiglio Direttivo viene essere
        ratificato dalla prima assemblea ordinaria dei Soci. Nel corso di tale
        assemblea, alla quale deve essere convocato il socio interessato, si
        procede in contraddittorio con l'interessato ad una disamina degli
        addebiti.</p>
    <p>L’esclusione deve essere notificata al socio escluso e diventa
        operante dalla annotazione nel libro soci.</p>
    <p>Il mancato pagamento della quota associativa annuale entro due mesi
        decorrenti dall’inizio dell’esercizio sociale comporta l’automatica
        decadenza del socio senza necessità di alcuna formalità.</p>
    <p>I soci receduti, decaduti od esclusi non hanno diritto al rimborso
        del contributo associativo versato.</p>
    <h2 id="risorse-dellassociazione">Risorse dell'Associazione</h2>
    <p>Le risorse economiche e finanziarie atte al funzionamento
        dell'Associazione derivano da:</p>
    <ol type="a">
        <li>quote e contributi degli associati;</li>
        <li>contributi di privati;</li>
        <li>contributi di Istituzioni o di enti pubblici o organizzazioni locali,
            nazionali o internazionali;</li>
        <li>dai beni che diverranno di proprietà dell'Associazione;</li>
        <li>da eventuali fondi di riserva costituiti con le eccedenze di
            bilancio;</li>
        <li>da eventuali erogazioni, eredità, donazioni e legati.</li>
        <li>entrate derivanti da iniziative promozionali finalizzate al proprio
            finanziamento;</li>
        <li>altre entrate compatibili con le finalità associative.</li>
    </ol>
    <p>Tali risorse concorrono a costituire il fondo comune, che non è mai
        ripartibile fra i soci durante la vita dell'associazione né all'atto del
        suo scioglimento. È fatto divieto di distribuire, anche in modo
        indiretto o differito, utili o avanzi di gestione, nonché fondi, riserve
        o capitale, salvo che la destinazione o la distribuzione non siano
        imposte dalla legge. L’Associazione ha l’obbligo di reinvestire
        l’eventuale avanzo di gestione a favore di attività istituzionali
        statutariamente previste.</p>
    <h2 id="quota-associativa">Quota associativa</h2>
    <p>L'entità della quota associativa è definita annualmente dal Consiglio
        direttivo , approvata dall'Assemblea dei Soci e comunicata per iscritto
        ai Soci medesimi; La quota associativa è intrasmissibile.</p>
    <h2 id="esercizio-sociale">Esercizio sociale</h2>
    <p>L'esercizio sociale si chiude al 31 dicembre di ogni anno.</p>
    <p>Il Consiglio Direttivo deve predisporre il bilancio o il rendiconto
        economico - finanziario che deve essere approvato dall’Assemblea degli
        associati entro quattro mesi dalla chiusura dell’esercizio sociale.</p>
    <h2 id="organi-dellassociazione">Organi dell'Associazione</h2>
    <p>Gli organi dell'Associazione sono l'Assemblea dei Soci e il Consiglio
        direttivo.</p>
    <p>In caso di necessità, l'Assemblea provvede a nominare un organo di
        revisione o, in generale, qualsiasi altro Organo esecutivo od operativo
        utile al perseguimento degli scopi istituzionali.</p>
    <h2 id="lassemblea-dei-soci">L’Assemblea dei Soci</h2>
    <p>L’Assemblea generale dei soci è il massimo organo deliberativo
        dell’Associazione , è costituita dalla totalità dei Soci in regola con
        il pagamento della quota associativa ed all’attuazione delle sue
        decisioni provvede il Consiglio Direttivo.</p>
    <h2 id="convocazione-dellassemblea-dei-soci">Convocazione dell'Assemblea
        dei Soci</h2>
    <p>I Soci sono convocati in Assemblea dal Presidente almeno una volta
        all'anno entro il 30 aprile, mediante avviso di convocazione contenente
        l'ordine del giorno.</p>
    <p>L’Assemblea si riunisce in sessione straordinaria ogni volta che il
        Presidente ne ravvisi la necessità o quando ne facciano richiesta
        motivata e sottoscritta almeno due componenti del Consiglio Direttivo o
        un decimo (1/10) degli Associati. In questi ultimi casi ove il
        Presidente non provvedesse alla convocazione, entro trenta giorni dalla
        richiesta, la convocazione può essere effettuata, entro ulteriori trenta
        giorni dal vicepresidente e se questi non provvedesse, può essere
        richiesta al Presidente del Tribunale di Torino.</p>
    <p>La convocazione dell’Assemblea avviene senza obblighi di forma purché
        con mezzi comprovabili, compresa la posta elettronica e/o la
        pubblicazione sul sito ufficiale dell’Associazione.</p>
    <p>La convocazione dovrà essere eseguita almeno dieci giorni prima della
        data fissata per la riunione</p>
    <p>E' possibile tenere le riunioni dell'assemblea anche in audio-video
        conferenza, purché questo sia indicato nell’avviso di convocazione ed ai
        Soci vengano fornite, non oltre il giorno precedente l’Assemblea, le
        informazioni necessarie per la partecipazione telematica.</p>
    <p>In prima convocazione l’assemblea è regolarmente costituita quando
        siano presenti o rappresentati almeno la metà più uno degli associati
        con diritto di voto.</p>
    <p>In seconda convocazione, l’assemblea è regolarmente costituita
        qualunque sia il numero degli associati con diritto di voto intervenuti
        o rappresentati.</p>
    <h2 id="presidenza-dellassemblea">Presidenza dell’Assemblea</h2>
    <p>L’Assemblea è presieduta dal Presidente, ovvero in caso di sua
        assenza o impedimento, dal vice Presidente. In caso di assenza o di
        impedimento del Presidente e del vice Presidente, l’Assemblea è
        presieduta dal componente del Consiglio direttivo presente più anziano
        di età.</p>
    <p>Il Presidente dell’Assemblea ha pieni poteri per la direzione
        dell'Assemblea. Egli accerta il diritto degli intervenuti a partecipare
        all’Assemblea, per verificare se questa sia regolarmente costituita e
        sia rispettato il numero valido per deliberare. Al Presidente
        dell’Assemblea spetta accertare il diritto di intervento e dirigere la
        discussione e la votazione, fissandone, le modalità, salvo diverse
        disposizioni di Legge.</p>
    <h2 id="deliberazioni-dellassemblea">Deliberazioni dell’Assemblea</h2>
    <p>L'Assemblea delibera, a maggioranza assoluta dei suoi membri (50%+1)
        in prima convocazione, a maggioranza relativa in seconda
        convocazione.</p>
    <p>Le modifiche dello Statuto devono essere approvate con il voto
        favorevole di almeno due terzi dei partecipanti alla votazione.</p>
    <p>Per deliberare lo scioglimento dell’Associazione e la devoluzione del
        patrimonio occorre il voto favorevole di almeno tre quarti degli
        associati.</p>
    <p>L’Assemblea delibera con voto palese. Le deliberazioni adottate
        dall’Assemblea devono essere verbalizzate da un segretario verbalizzante
        individuato dall’Assemblea su proposta del Presidente.</p>
    <p>Nelle deliberazioni che riguardano la loro responsabilità gli
        amministratori non hanno voto.</p>
    <p>Non è ammessa delega.</p>
    <h2 id="poteri-dellassemblea-dei-soci">Poteri dell'Assemblea dei
        Soci</h2>
    <p>L’Assemblea dei Soci delibera su tutti gli oggetti attinenti alla
        gestione dell’Associazione riservati alla sua competenza dal presente
        Statuto e su qualsiasi proposta venga presentata alla sua attenzione che
        non sia però di pertinenza dell’Assemblea straordinaria.</p>
    <p>In particolare, sono compiti dell’Assemblea:</p>
    <ol type="a">
        <li>eleggere i membri del Consiglio direttivo</li>
        <li>approvare il bilancio annuale</li>
        <li>indicare al Consiglio direttivo le linee generali di indirizzo per la
            programmazione delle attività</li>
        <li>ratificare le proposte del Consiglio direttivo</li>
        <li>deliberare in merito al rigetto della domanda e all'esclusione dei
            Soci di cui all'art. 8</p>
        </li>
    </ol>
    <h2 id="il-consiglio-direttivo">Il Consiglio Direttivo</h2>

    <p>L'Associazione è amministrata da un Consiglio direttivo composto da
        un minimo di tre Consiglieri fino ad un massimo di cinque, eletti
        dall'Assemblea dei Soci per la durata di tre anni. Il numero dei membri
        è determinato dall'Assemblea.</p>
    <p>In caso di dimissioni, esclusione o decesso di un Consigliere, il
        Consiglio provvede a sostituirlo nominando il primo fra i non eletti,
        che rimane in carica fino allo scadere dell'intero Consiglio, previa
        ratifica da parte dell’Assemblea dei soci immediatamente successiva.</p>
    <h2 id="convocazione-del-consiglio-direttivo">Convocazione del Consiglio
        Direttivo</h2>
    <p>Il Consiglio direttivo si riunisce su convocazione del Presidente
        quando il Presidente o almeno due Consiglieri ne facciano richiesta
        scritta anche via mail.</p>
    <p>La convocazione è effettuata dal Presidente con avviso contenente
        data, ora e luogo della convocazione, oltre che l’ordine del giorno da
        inviare, senza obblighi di forma purché con mezzi comprovabili, compresa
        la posta elettronica, almeno sette giorni prima della data fissata per
        l’adunanza, salvo i casi di urgenza, per i quali la convocazione può
        essere effettuata con le stesse modalità almeno due giorni prima della
        riunione.</p>
    <h2 id="funzionamento-del-consiglio-direttivo">Funzionamento del
        Consiglio direttivo</h2>
    <p>Il Consiglio Direttivo è presieduto dal Presidente dell'Associazione,
        ovvero in caso di sua assenza o impedimento, dal vicepresidente o in
        caso di assenza o di impedimento dal componente del Consiglio Direttivo
        presente più anziano di età.</p>
    <p>È ammessa la possibilità che le riunioni si tengano in
        videoconferenza, a condizione che tutti i partecipanti possano essere
        identificati.</p>
    <p>Le Proposte di Deliberazione, ove non diversamente specificato, sono
        approvate a maggioranza semplice dei presenti. In caso di parità di
        voti, il voto della Presidente o di chi ne fa le veci, vale doppio.</p>
    <p>Le deliberazioni sono assunte a votazione palese. Non è ammesso il
        voto per delega.</p>
    <p>I componenti del Consiglio devono astenersi dal voto su argomenti
        riguardanti la propria persona.</p>
    <p>La seduta è valida se alle riunioni del Consiglio è presente la
        maggioranza dei Consiglieri.</p>
    <p>Delle riunioni del Consiglio viene redatto il verbale, che viene
        sottoscritto dal Presidente e dal Segretario.</p>
    <h2 id="poteri-del-consiglio-direttivo">Poteri del Consiglio
        direttivo</h2>
    <p>Il Consiglio è investito dei più ampi poteri per la gestione
        ordinaria e straordinaria dell'Associazione.</p>
    <p>Spetta, pertanto, a titolo esemplificativo, al Consiglio:</p>
    <ol type="a">
        <li>curare l’esecuzione delle deliberazioni assembleari;</li>
        <li>redigere il bilancio o il rendiconto economico – finanziario;</li>
        <li>redigere i programmi dell'attività da svolgere</li>
        <li>redigere i progetti per l'impiego degli avanzi di gestione</li>
        <li>predisporre gli eventuali regolamenti interni;</li>
        <li>stipulare gli atti e contratti inerenti all’attività sociale;</li>
        <li>deliberare circa il recesso e l'esclusione degli associati;</li>
        <li>nominare i dipendenti ed impiegati determinandone la
            retribuzione;</li>
        <li>compiere tutti gli atti e le operazioni per la corretta
            amministrazione dell’Associazione che non siano spettanti all’Assemblea
            dei soci, ivi compresa la determinazione della quota associativa
            annuale;</li>
        <li>vigilare sul buon funzionamento di tutte le attività sociali e
            coordinamento delle stesse.</li>
    </ol>
    <p>La rappresentanza legale dell’Associazione nei confronti di terzi ed
        in Giudizio spetta al Presidente del Consiglio Direttivo. ll Presidente
        può, di volta in volta o in modo permanente – purché in forma scritta -
        attribuire la rappresentanza legale ad uno a più Consiglieri, anche
        disgiuntamente.</p>
    <p>Ogni Consigliere, disgiuntamente, cura l'esecuzione delle delibere
        assembleari e del Consiglio direttivo.</p>
    <p>Nei casi di urgenza, ogni Consigliere, disgiuntamente, può esercitare
        i poteri del Consiglio direttivo, salvo ratifica da parte di questo alla
        prima riunione utile.</p>
    <h2 id="poteri-del-presidente-dellassociazione">Poteri del Presidente
        dell'Associazione</h2>
    <p>Al Presidente sono conferiti i poteri legali e di rappresentanza
        dell'Associazione di fronte ai terzi e in giudizio</p>
    <p>Il Presidente dirige e coordina, in generale, tuta l’attività
        dell'Associazione, tranne quanto espressamente</p>
    <p>riservato ad altri Organi, è garante dello Statuto, sovrintende
        all’attuazione delle deliberazioni dell’Assemblea e del Consiglio
        direttivo.</p>
    <p>Ad esso spetta:</p>
    <ol type="a">
        <li>esercitare tutti i poteri di iniziativa necessari per il buon
            funzionamento dell'Associazione;</li>
    </ol>
    <ol type="a">
        <li>sovrintendere all’attuazione del programma;</li>
        <li>convocare e presiedere le riunioni dell’Assemblea e del Consiglio
            direttivo, fissando l’ordine del giorno e dirigendone i lavori;</li>
        <li>coordinare le attività di comunicazione e provvedere a dare
            visibilità alle attività dell’Associazione;</li>
        <li>m) deferire per motivi disciplinari ogni associato, adottando anche
            provvedimenti urgenti ed immediati.</li>
        <li>può prestare deleghe specifiche per l’esercizio dei suoi poteri ai
            membri del Consiglio direttivo.</li>
        <li>in accordo con il Consiglio direttivo, conferire deleghe speciali,
            anche a soggetti estraneiall’Associazione, relativamente
            all’espletamento di particolari attività.</li>
        <li>assumere provvedimenti che abbiano carattere urgente, con l’obbligo
            di riferirne entro 30 giorni al Consiglio direttivo affinché provveda
            alla ratifica delle delibere presidenziali adottate d’urgenza.</p>
        </li>
    </ol>
    <h2 id="vice-presidente">Vice Presidente</h2>

    <p>Il Consiglio direttivo può nominare nomina, su proposta del
        Presidente, tra i suoi component, un Vice Presidente. Il Vice Presidente
        coadiuva il Presidente nella sua attività e lo sostituisce
        temporaneamente in caso di assenza o impedimento o dimissioni, sino alle
        elezioni e alla proclamazione del nuovo Presidente.</p>
    <h2 id="segretario">Segretario</h2>
    <p>Il Consiglio direttivo nomina, tra i suoi component, un Segretario.
        Al Segretario competerà l’onere della redazione dei verbali, che
        trascrive negli appositi libri affidati alla sua custodia.</p>
    <p>Il Segretario inoltre coordina, secondo le direttive del Presidente e
        del Consiglio direttivo, le attività dell’Associazione, di cui
        costituisce un punto di riferimento nella fase di attuazione dei
        programmi.</p>
    <p>Il Segretario rimane in carica per un periodo coincidente con il
        mandato del Consiglio direttivo.</p>
    <h2 id="pubblicità-e-trasparenza-degli-atti-sociali">Pubblicità e
        trasparenza degli atti sociali</h2>
    <p>E’ assicurata una sostanziale pubblicità e trasparenza degli atti
        relativi all’attività dell’Associazione, con particolare riferimento ai
        Bilanci o Rendiconti annuali.</p>
    <p>Tali documenti sociali, conservati presso la sede sociale, devono
        essere messi a disposizione dei soci per la consultazione; chi desidera
        avere copia dei documenti dovrà farsi carico delle relative spese.</p>
    <h2 id="scioglimento">Scioglimento</h2>
    <p>Lo scioglimento dell'Associazione deve essere deliberato
        dall’Assemblea con il voto favorevole di almeno i tre quarti degli
        associati aventi diritto di voto. In caso di scioglimento
        dell’Associazione sarà nominato un liquidatore, anche fra i non soci,
        che curi la liquidazione di tutti i beni ed estingua le obbligazioni in
        essere.</p>
    <p>Tutti i beni residui saranno devoluti ad altre Associazioni che
        perseguano finalità analoghe oppure a fini di pubblica utilità, fatta
        salva diversa destinazione imposta dalla legge.</p>
    <h2 id="clausola-compromissoria-e-rinvio-di-legge.">Clausola
        compromissoria e rinvio di legge. </h2>
    <p>Qualsiasi controversia dovesse insorgere fra gli associati - o loro
        aventi causa - e l'Associazione, tale controversia sarà devoluta ad un
        arbitro unico nominato dalle parti o, in caso di disaccordo, dalla CCIAA
        di Torino. L’arbitro deciderà <em>ex bono et aequo</em> senza vincoli di
        procedura e con giudizio inappellabile. Per quanto qui non espressamente
        contemplato si rimanda alla normativa vigente.</p>
    &nbsp;
    <p>Marcello Corongiu (Presidente)<br>
        Marco Marzot (Consigliere)<br>
        Paolo Marchetti (Consigliere)<br>
        Stefano Serra (Consigliere)</p>
    <p><i>Torino, 16 Febbraio 2022</i></p>

</section>