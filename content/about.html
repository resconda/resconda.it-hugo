---
title: Come nasce ResConDA
subtitle: |
    Resconda nasce dall’incontro di persone diverse con due cose in comune: consapevolezza e amore
---
<section>
    <div class="row justify-content-evenly">
        <div class="col col-12 col-md-5">
            <h3>
                Consapevolezza
            </h3>
            <p>
                che la tutela dell’ambiente non è e deve essere una “sine cura”, di cui occuparsi nei ritagli di tempo o da utilizzare come un gagliardetto da sventolare nelle occasioni giuste... bensì è - alle condizioni attuali - un’impresa necessaria quanto enorme. Forse la più faticosa ed impegnativa che il genere umano si sia mai trovata ad affrontare.
            </p>
        </div>
        <div class="col col-12 col-md-5">
            <h3>
                Amore
            </h3>
            <p>
                per la realtà. La realtà dei numeri e delle relazioni causali, troppo spesso obnubilata dal chiacchiericcio ed alla superficialità che caratterizza gran parte di quanto oggi si dice e si scrive in materia di ambiente. La realtà delle leggi fisiche e della natura che presiedono e sovrastano tutti i fenomeni naturali, compresi quelli umani, e che troppo spesso l’economia, la politica, la morale ed altre sovrastrutture tendono ad ignorare, persino a rinnegare.
            </p>
        </div>
    </div>
    <div class="row">
        <div class="col">
            <p>    Resconda è il prodotto della consapevolezza della sfida ambientale e della necessità che siano rese disponibili al maggior numero di persone le conoscenze necessarie per poterla affrontare.
            </p>
        </div>
    </div>
</section>
<section>
    <div class="row">
        <div class="col">
            <h1>
                Imparare a contare
            </h1>
        </div>
    </div>
    <div class="row">
        <div class="col">
            <p>
                Si parla tanto di ambiente, energia ed emissioni. Sappiamo tutti cosa sono ma poi non sappiamo bene come quantificarle o come ricondurre alla nostra quotidianità: ci viene detto che questa scelta è “migliore” e questa è “peggiore”, che occorre usare di più la bicicletta e meno l’auto, ridurre il riscaldamento in casa, mangiare più prodotti di stagione e meno carne, etc.., ma quanto pesano tali scelte sugli obiettivi di sostenibilità? Cosa significa 1 kg di CO2 nella vita quotidiana di ognuno di noi? A cosa corrisponde? Come posso, dovendolo fare, scegliere consapevolmente tra una scelta e l’altra, un comportamento e l’altro?
            </p>
            <p>
                Quasi nessuno sa realmente valutare l’impatto delle nostre scelte sull’ambiente, eppure le nostre abitudini di tutti i giorni, la tazza di caffè al mattino, le cose che facciamo, i beni e i servizi che acquistiamo ed utilizziamo, tutto quanto ha un impatto ambientale e tale impatto è sempre quantificabile.
            </p>
            <p>
                Resconda nasce per aiutare a "contare", per “imparare a contare”, il nostro impatto, esattamente come viene fatto ai bambini che frequentano le scuole elementari.
            </p>
            <p>
                E’ questo il primo passo per una società della conoscenza ambientale collettiva e condivisa, una società in cui ognuno di noi sia in grado di scegliere consapevolmente, nella vita di ogni giorno, quali azioni intraprendere, quali comportamenti adottare, quali consumi effettuare al fine di raggiungere il proprio obiettivo di sostenibilità ambientale.
            </p>
            <p>
                Al fine di promuovere questa prospettiva di riequilibrio consapevole tra uomo e ambiente, Resconda si pone come obiettivo mettere ciascuno di noi in grado di:
            </p>
            <ol>
                <li>
                    Condividere un linguaggio comune: conoscere le unità di misura dell’ambiente e dell’energia: quelle dei gas climalteranti come la CO2 o dell’energia come il Watt-ora, gli ordini di grandezza come il kilo, il  Mega, il Giga etc.;
                </li>
                <li>
                    mettere in relazione queste dimensioni con il proprio agire quotidiano, conoscere l’impatto ambientale di ogni proprio comportamento e scelta di acquisto ed uso, in base ad un sistema coerente ed attendibile di dati;
                </li>
                <li>
                    porsi degli obiettivi: stabilire fino a che punto ed in che misura contribuire alla riduzione della propria impronta ecologica - sia a livello individuale che collettivo – definendo le proprie possibilità e volontà di contribuire al ripristino dell’equilibrio tra uomo e ambiente alla luce dei dati e dei modelli forniti dalla comunità scientifica internazionale.
                </li>
            </ol>
            <p>
                “Conoscere per deliberare”, la più famosa tra le “Prediche inutili” di Luigi Einaudi, è un assunto fondamentale per l’azione individuale in ambito politico, economico e sociale. E’ ora di declinare questo principio sui temi dell’ambiente e dell’interazione che l’uomo ha con esso, in modo da permettere a tutte le persone di agire in modo consapevole, scegliendo come e fino a che punto ridurre il proprio impatto ambientale.
            </p>
            <p>
                E’ ora di garantire ad ognuno la possibilità di scendere nella realtà del problema ambientale, delle soluzioni percorribili, dei numeri in gioco, delle priorità, delle scelte consapevoli, per garantire i più ampi diritti ed opportunità alle future generazioni, nei limiti posti, irrevocabilmente, dall’ecosistema di cui l’uomo fa parte.
            </p>
        </div>
    </div>
</section>